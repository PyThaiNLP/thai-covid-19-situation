ฉบับที่ 165 วันที่ 16 มิถุนายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่16 มิถุนายน 2563 จำนวน 8,134,980 ราย มีอาการรุนแรง
54,572 ราย เสียชีวิต 439,519 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
2,182,950 ราย บราซิล 891,556 ราย รัสเซีย 545,458 ราย อินเดีย 344,407 ราย สหราชอาณาจักร 296,857 ราย
สเปน 291,189 ราย อิตาลี237,290 ราย เปรู232,992 ราย อิหร่าน 189,876 ราย และเยอรมนี188,044 ราย
ส่วนจีน เป็นอันดับที่ 19 มีจำนวนผู้ป่วย 84,379 ราย (รวม ฮ่องกง 1,113 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 16 มิถุนายน 2563
- สาธารณรัฐประชาชนจีน นักไวรัสวิทยาชาวจีน ระบุว่ายังไม่สามารถสรุปได้ว่าปลาแซลมอน คือ
พาหะการแพร่เชื้อ SARS-CoV-2 โดยเมื่อวันที่ 15 มิถุนายน 2563 จีนได้ยุติการนำเข้าปลาแซลมอนจากนอร์เวย์
แล้ว และบังคับใช้มาตรการล็อกดาวน์ในพื้นที่อยู่อาศัยเพิ่มขึ้นอีก 21 ชุมชนที่ใกล้กับตลาดซินฟาตี้ พร้อมกับมีการ
สั่งปิดสถานที่เล่นกีฬาในร่ม และสถานบันเทิงทั่วกรุงปักกิ่ง รวมถึงโรงเรียนอีกหลายแห่ง โดยผลการตรวจสอบยีน
ของเชื้อ SARS-CoV-2 พบว่าเกี่ยวข้องกับสายพันธุ์ของไวรัสที่ระบาดในยุโรป แต่ยังไม่แน่ชัดว่าเชื้อติดมากับคน
หรืออาหารที่นำเข้ามา
กรุงปักกิ่งได้จัดตั้งศูนย์ตรวจสอบผู้ติดเชื้อใกล้กับพื้นที่ตลาดซินฟาตี้ ซึ่งเป็นพื้นที่ต้องสงสัยว่าเป็นต้น
ตอของการแพร่ระบาดรอบใหม่ขึ้นถึง 200 จุด และได้ทำการติดตามผู้คนราว 200,000 คนซึ่งได้เดินทางไปยัง
ตลาดแห่งนี้นับตั้งแต่ปลายเดือนพฤษภาคมที่ผ่านมา
- ประเทศอียิปต์ประกาศจะเริ่มเปิดทำการสนามบินทุกแห่งทั่วประเทศ เพื่อรองรับเที่ยวบินสัญจร
ระหว่างประเทศตามปกติตั้งแต่วันที่ 1 กรกฎาคม 2563 เป็นต้นไป โดยนักท่องเที่ยวต่างชาติที่จะเดินทางเข้ามา
จะยังถูกจำกัดให้ท่องเที่ยวอยู่ในพื้นที่รีสอร์ทใน 3 จังหวัดชายฝั่งของอียิปต์และยึดแนวปฏิบัติบนเครื่องบิน
สนามบนิและในโรงแรม เพื่อเป็นหลักประกันด้านสุขภาพและความปลอดภัยของนักท่องเที่ยวชาวต่างชาติ
- ประเทศอินเดีย ระบุว่าเมืองเจนไน เมืองหลวงของรัฐทมิฬนาฑูจะกลับมาใช้มาตรการล็อกดาวน์
อีกครั้ง ในวันที่ 19 มิถุนายน 2563 นี้ โดยมีผลไปจนถึงสิ้นเดือนมิถุนายน หลังจากพื้นที่ดังกล่าวมีรายงานผู้ป่วย
โรคติดเชื้อไวรัสโคโรนา2019 พุ่งสูงขึ้น และยังอนุญาตให้ร้านจำหน่ายสินค้าจำเป็น และร้านอาหารเปิดบริการได้
ตั้งแต่ช่วงเช้าจนถึงบ่ายสองโมงของทุกวัน นอกจากนี้รัฐบาลท้องถิ่นยังสั่งให้มีการตรวจสอบจำนวนผู้เสียชีวิต
หลังจากสื่อรายงานว่าผู้เสียชีวิตอย่างน้อยกว่า200 ราย ที่ไม่ได้ถูกนับรวมอยู่ในตัวเลขผู้เสียชีวิตของทางการรัฐ
ทมิฬนาฑูที่ระบุจำนวนไว้ 435 ราย
- ประเทศสหรัฐอเมริกาได้ถอนคำอนุญาตการใช้ยาไฮดรอกซีคลอโรควิน ในการรักษาผู้ติดเชื้อไวรัส
โคโรนา2019 ในกรณีฉุกเฉินแล้ว หลังผลวิจัยชี้ว่ายาตัวนี้ใช้ไม่ได้ผล
สถาบันศิลปะและวิชาการทางภาพยนตร์ของสหรัฐอเมริกาเผยแพร่แถลงการณ์เลื่อนกำหนดการจัด
งานประกาศผลและมอบรางวัลออสการ์ครั้งที่ 93 จากกำหนดการเดิมคือวันที่ 28 กุมภาพันธ์2564 เป็นวันที่
25 เมษายน 2564
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วนัที่ 3 มกราคม 2563 ถึงวันที่
15 มิถุนายน 2563 รวมทั้งสิ้น 40,508 เที่ยวบิน ผู้เดินทางได้รับการคัดกรองสะสมรวม 4,468,448 ราย พบผู้ปว่ยที่มี
อาการเข้าได้ตามนิยามการคัดกรองจำนวน 1,618 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึงวันที่
15 มิถุนายน 2563 มียอดการคัดกรองเรือสะสม 2,978 ลำมีผู้ที่เดินทางได้รับการคัดกรองสะสมรวม 151,426 ราย พบ
ผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่วนัที่
1 กุมภาพันธ์2563 ถึง 15 มิถุนายน 2563 มีผู้ได้รับการคัดกรองสะสมรวม 2,038,849 ราย และการคัดกรองผู้มาต่ออายุ
หนังสือเดินทางที่สำนักงานตรวจคนเข้าเมืองแจ้งวัฒนะตั้งแตวั่นที่ 30 มกราคม 2563 ถึง 16 มิถุนายน 2563 ได้ทำการ
คัดกรองรวมทั้งสิ้น 199,710 ราย รวมพบผู้ปว่ยที่มีอาการเข้าได้ตามนิยามการคัดกรองที่ช่องทางเข้าออกประเทศ จำนวน
1,620 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 16 มิถุนายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
4,872 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 276,573 ราย รายละเอียดตาม
ตารางที่ 1
ตาราง 1 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
ผู้ป่วยที่มีอาการตามนิยามเฝ้าระวังโรค 276,573 ราย
● คัดกรองพบที่สนามบิน สุวรรณภูมิ(1,549) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,618 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 80,518 ราย โรงพยาบาลรัฐ 193,916 ราย
และอยู่ระหว่างการสอบสวน 431 ราย)
274,865 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล**
• เสียชีวิต
3,135 ราย
2,996 ราย
81 ราย
58 ราย
การติดเชื้อของผู้ป่วยยืนยันสะสม
• จากภายในประเทศ
3,135 ราย
2,443 ราย
ประเภทของผู้ป่วย จำนวนผู้ป่วยสะสม
• จากต่างประเทศ
- กักกันในพื้นที่ที่รัฐกำหนด*
692 ราย
198 ราย
หมายเหตุ: *เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
**วันที่ 19 พฤษภาคม 2563 แหล่งข้อมูลจากกรมสนับสนุนบริการสุขภาพ
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 3,135 ราย รักษาหายและแพทย์ให้กลับ
บ้าน 2,993 ราย ผู้ป่วยยืนยันที่เสียชีวิต 58 ราย
ตั้งแต่วันที่ 18 มกราคม ถึงวันที่ 12 มิถุนายน 2563 (สัปดาห์ที่ 23) มีจำนวนการตรวจวินิจฉัยโรคติดเชื้อไวรัส
โคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-
PCR ทั้งหมด 522,109 ตัวอย่าง คิดเป็นจำนวนการตรวจวินิจฉัยเฉลี่ยวันละ7,700 ตัวอย่าง แบ่งเป็นผู้ป่วยที่มีอาการ
ตามนิยามการเฝ้าระวังโรค 271,701 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติมและการ
ติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,775 ราย ผู้ เดินทางที่เฝ้าระวังอาการ
ณ พื้นที่กักกันแห่งรัฐ 39,463 ราย และผู้ป่วยทีมี่อาการไม่เข้าเกณฑ์การเฝ้าระวังโรค 201,170 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 16 มิถุนายน 2563 ไม่พบผู้ป่วยยืนยันที่มี
ประวัติเดินทางมาจากต่างประเทศ ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 198 ราย
เป็นคนไทยที่กลับมาจากประเทศอินโดนีเซีย 65 ราย คูเวต 34 ราย ซาอุดิอาระเบีย 18 ราย สหรัฐอาหรับเอ
มิเรตส์15 ราย ปากีสถาน 13 ราย อินเดีย 10 ราย กาตาร์9 ราย สหรัฐอเมริกา9 ราย รัสเซีย 5 ราย มาเลเซีย 4
ราย อียิปต์3 ราย สหราชอาณาจักร 2 ราย คาซัคสถาน 2 ราย ตุรกี2 ราย เนเธอร์แลนด์2 ราย ญี่ปุ่น 1 ราย
บาห์เรน 1 ราย ฟิลิปปินส์1 ราย จีน 1 ราย สาธารณรัฐมาดากัสการ์1 ราย แบ่งเป็น กรุงเทพมหานคร 54 ราย
ชลบุรี34 ราย สมุทรปราการ 28 ราย สงขลา25 ราย สตูล 18 ราย ปัตตานี15 ราย ยะลา9 ราย นราธิวาส 9
ราย ฉะเชิงเทรา3 ราย และกระบี่ 3 ราย วันที่ 8 พฤษภาคม 2563 พบผู้ป่วยยืนยันที่ตรวจ ณ ศูนย์กักตัว ผู้ต้อง
กัก ตรวจคนเข้าเมืองจังหวัดสงขลาอำเภอสะเดาจังหวัดสงขลาจำนวน 65 ราย มีสัญชาติพม่า37 ราย ต่างด้าว
20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา1 ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,724 ราย เพศหญิง 1,411 ราย (ชาย:หญิง = 1.22:1) สัญชาติไทย 2,799 ราย
พม่า56 ราย จีน 35 ราย ฝรั่งเศส 29 ราย อังกฤษ 24 ราย ต่างด้าว 20 ราย อเมริกา13 ราย รัสเซีย 12 ราย
ญี่ปุ่น 11 ราย เยอรมนี9 ราย อิตาลี9 ราย อินเดีย 9 ราย แคนาดา8 ราย เบลเยียม 6 ราย สวิตเซอร์แลนด์6 ราย
สวีเดน 6 ราย เดนมาร์ก 5 ราย ฟิลิปปินส์5 ราย สิงคโปร์5 ราย ออสเตรเลีย 5 ราย ปากีสถาน 4 ราย มาเลเซีย
4 ราย เวียดนาม 4 ราย กัมพูชา3 ราย เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์2 ราย
บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย มาลี1 ราย คูเวต 1 ราย เซอร์เบีย
1 ราย ตูนีเซีย 1 ราย ไต้หวัน 1 ราย นิวซีแลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย
เม็กซิกัน 1 ราย ยูเครน 1 ราย เยเมน 1 ราย ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย
ฮังการี1 ราย และไม่ทราบ 11 ราย มีประวัติโรคประจำตัว 189 ราย และไม่มีโรคประจำตัว 2,946 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลดว้ย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 198 ราย จากการตรวจ
คนเข้าเมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• ผู้อำนวยการสำนักงานการบินพลเรือนแห่งประเทศไทย คาดว่าจะเปิดน่านฟ้าเพื่อให้เที่ยวบินระหว่าง
ประเทศกลับมาใช้บริการช่วเดือนกันยายนนี้ โดยมีเงื่อนไขใหม่ภายใต้มาตรการควบคุมการแพร่ระบาดของโรคติด
เชื้อไวรัสโคโรนา2019 แต่อย่างไรก็ตาม การเปิดน่านฟ้าในครั้งนี้ อาจยังไม่ได้เปิดอย่างสมบูรณ์แต่จะเป็นลักษณะ
การทยอยเปิดให้บริการ ซึ่งเอกชนต้องรับรู้แนวทางปฏิบัติที่ชัดเจน
• คณะกรรมการกลั่นกรองการใช้จ่ายเงินกู้ มีการพิจารณารายละเอียดและองค์ประกอบของแพ็กเกจใน
มาตรการกระตุ้นการท่องเที่ยวในประเทศ จำนวน 3 แพ็กเกจ กรอบเวลาดำเนินการ 4 เดือน หรือตั้งแต่เดือน
กรกฎาคม- ตุลาคมนี้ วงเงิน 20,000 ล้านบาท ภายใต้ พ.ร.ก.กู้เงินเพื่อการเยียวยาและดูแลเศรษฐกิจ วงเงิน 1
ล้านล้านบาท เข้าสู่ที่ประชุมของคณะรัฐมนตรี
• ผู้บริหารสวนน้ำสวนสนุกสยามอะเมซิ่งพาร์ค หรือสวนสยาม กล่าวถึงการเปิดให้บริการอีกครั้งในวันที่ 15
มิถุนายน 2563 มีประชาชนมาใช้บริการวันแรก ประมาณ 500-600 คน ซึ่งส่วนใหญ่เป็นการพามาพักผ่อนแบบ
ครอบครัว เพื่อเล่นน้ำและเครื่องเล่น คาดการณ์ว่าในช่วงก่อนถึงเปิดเทอมเดือนกรกฎาคม หรือช่วงที่รัฐบาลเตรียม
พิจารณาให้หยุดชดเชย น่าจะมีผู้ใช้บริการเกินวันละพันคน
• ผู้อำนวยการใหญ่ฝ่ายปฏิบัติการบิน บริษัท การบินไทย จำกัด (มหาชน) เปิดเผยว่าบริษัทฯ ปฏิบัติ
ภารกิจรับคนไทยจากสหราชอาณาจักรและไอร์แลนด์กลับประเทศไทย เป็นครั้งที่ 2 โดยมีผู้โดยสารชาวไทย
จำนวน 250 คน เดินทางมาในเที่ยวบินคาร์โก้ เที่ยวบินที่ ทีจี917 เส้นทาง ลอนดอน-กรุงเทพฯ ถึงกรุงเทพฯ วันที่
15 มิถุนายน 2563 เวลา14.46 น. โดยมีพนักงานการบินไทยและหน่วยงานที่เกี่ยวข้อง ที่ท่าอากาศยานลอนดอน
ฮีทโธรว์และท่าอากาศยานสุวรรณภูมิร่วมปฏิบัติหน้าที่ประสานงานและอำนวยความสะดวกให้แก่ผู้โดยสาร
4. การสื่อสารความเสี่ยงกับประชาชน
● กรณีมีการเดินทางโดยใช้รถขนส่งสาธารณะทั้งภายในจังหวัด รวมถึงการเดินทางข้ามเขตพื้นที่จังหวัด
o ผู้ประกอบการ ต้องจัดระบบและระเบียบต่าง ๆ เช่น การทำความสะอาดยานพาหนะการคัดกรอง
ผู้โดยสาร การเน้นให้ผู้ให้บริการสวมหน้ากากอนามัยหรือหน้ากากผ้ารวมทั้งให้มีการจอดพักรถ
ควรจัดให้มีการนั่งเว้นที่นั่ง และจำกัดจำนวนผู้โดยสารแต่ละเที่ยว ตามมาตรการการเว้นระยะห่าง
ทางสังคม
o ผู้ใช้บริการ สวมหน้ากากอนามัยหรือหน้ากากผ้าตลอดระยะการเดินทาง และงดการพูดคุย รวมถึง
การรับประทานอาหารบนรถขนส่งสาธารณะและลงทะเบียนก่อนเข้าและออกจากสถานที่
● สำหรับสถานที่ประกอบการอื่นๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้าผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้องกันการแพร่ระบาดของโรคโควิด-19
● กรณีที่อยู่ในบริเวณที่ผู้คนพลุกพล่าน หรืออยู่ในสถานที่ที่การระบายอากาศเป็นระบบปิด เช่น อยู่ในห้อง
ประชุม ศูนย์แสดงสินค้าศูนย์การค้าโรงภาพยนต์เป็นต้น ให้ใช้หน้ากากอนามัยหรือหน้ากากผ้าและรักษา
ระยะห่างไม่น้อย กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตาจมูก ปาก
โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข