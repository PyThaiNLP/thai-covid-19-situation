   
 
ฉบับที่ 30 วันที่ 2 กุมภาพันธ์ 2563 เวลา 21.00 น. 
1. สถานการณ์ในต่างประเทศ 
วันที่ 31 ธันวาคม 2562 ประเทศจีน รายงานจำนวนผู้ป่วยโรคปอดอักเสบจากเชื้อไวรัสโคโรนา 
สายพันธุ์ใหม่ 2019 เป็นครั้งแรก จำนวน 27 ราย วันที่ 2 กุมภาพันธ์ 2563 มีรายงานผู้ป่วยยืนยันทั่วโลก จำนวน
ทั้งสิ้น 14,553 ราย พบผู้ป่วยยืนยันในประเทศจีนกระจายเกือบทุกเมือง จำนวน 14,380 ราย อาการรุนแรง 
2,110 ราย และเสียชีวิต 304 ราย    
 
สถานการณ์ในประเทศจีน ผู้ป่วยยืนยันสะสม 
(ราย) 
ผู้ป่วยอาการรุนแรงสะสม 
(ราย) 
ผู้เสียชีวิตสะสม 
(ราย) 
สถานการณ์ปัจจุบัน  
ณ วันที่ 2 กุมภาพันธ์ 2563 
14,380 2,110 304 
ณ วันที่ 1 กุมภาพันธ์ 2563 11,791 1,795 259 
ณ วันที่ 31 มกราคม 2563 9,692 1,527 213 
 
โดยวันที่ 2 กุมภาพันธ์ 2563 พบผู้ป่วยยืนยันสะสมนอกประเทศจีนแผ่นดินใหญ่ จำนวน 154 ราย ใน 25 
ประเทศ (ไม่รวมประเทศไทย) รายละเอียดดังตารางแนบ โดย ณ วันที่ 2 กุมภาพันธ์ 2563 เวลา 18.00 น.  
มีรายงานผู้ป่วยรายใหม่เพิ่มขึ้น 19 ราย ได้แก่ ฮ่องกง (1) มาเก๊า (1) ญี่ปุ่น (2) เกาหลีใต้ (3) สิงคโปร์ (2) เวียดนาม (1) 
สหรัฐอเมริกา (2) ออสเตรเลีย (2) เยอรมัน (1) อาหรับเอมิเรตส์ (1) ฟิลิปปินส์ (1) อินเดีย (1) และสเปน (1)  
 
ตารางที่ 1 จำนวนผู้ป่วยยืนยันโรคปอดอักเสบจากเชื้อไวรัสโคโรนาสายพันธุ์ใหม่ 2019 ในต่างประเทศ ณ วันที่  
2 กุมภาพันธ์ 2563 
ลำดับ ประเทศ ผู้ป่วยยืนยัน (ราย) 
1 สเปน 1 
2 ฮ่องกง 14 
3 มาเก๊า 8 
4 ไต้หวัน 10 
5 ญี่ปุ่น 15 
6 เกาหลีใต้ 15 
7 สิงคโปร์ 18 
8 เวียดนาม 7 
9 เนปาล 1 
10 มาเลเซีย 8 
   
 
ลำดับ ประเทศ ผู้ป่วยยืนยัน (ราย) 
11 สหรัฐอเมริกา 8 
12 ออสเตรเลีย 12 
13 ฝรั่งเศส 6 
14 แคนาดา 4 
15 เยอรมัน 8 
16 ศรีลังกา 1 
17 กัมพูชา 1 
18 อาหรับเอมิเรตส์ 5 
19 ฟินแลนด์ 1 
20 ฟิลิปปินส์ 2 
21 อินเดีย 2 
22 อิตาลี 2 
23 สหราชอาณาจักร 2 
24 รัสเซีย 2 
25 สวีเดน 1 
ที่มา: Centre for Health Protection, Department of Health Hong Kong 
2. มาตรการในต่างประเทศ 
1. องค์การอนามัยโลกจัดประชุมคณะผู้เชี่ยวชาญด้านภาวะฉุกเฉิน (Emergency Committee) ในวันที่ 
30 ม.ค. 63 และประกาศว่าการระบาดของไวรัสโคโรนาสายพันธุ์ใหม่เป็น “ภาวะฉุกเฉินด้านสาธารณสุขระหว่าง
ประเทศ” (Public Health Emergency of International Concern; PHEIC) หลังจากเชื้อไวรัสดังกล่าว
แพร่ระบาดไปยังประเทศต่างๆ ทั่วโลกอย่างรวดเร็ว เพื่อป้องกันหรือลดการแพร่ระบาดข้ามพรมแดน อันจะส่งผล
กระทบต่อระบบสาธารณสุข แต่ไม่ได้หมายถึงให้ประเทศทั่วโลกใช้มาตรการจำกัดด้านการค้าต่อจีน หรือจำกัดการ
เดินทางไปยังประเทศจีน 
2. ยกเลิกเที่ยวบินไป-กลับจีนชั่วคราวจนถึงเดือนต้นกุมภาพันธ์ หรืองดเที่ยวบินไปยังเมืองใหญ่ เช่น 
ปักกิ่งและเซี่ยงไฮ้ ยกตัวอย่างเช่น สายการบินในทวีปยุโรป ได้แก่ British Airways, KLM, Lufthansa, Finnair, 
EL AI, Scandinavian Airlines, Swiss และ Austrian Airlines รวมถึง American Airlines, Air Canada, Eva Air, 
Air Seoul, Indonesia’s Lion Air และ Air India เป็นต้น ได้ยกเลิกเที่ยวบินชั่วคราว 
   
 
3. ประกาศปิดพรมแดน ประเทศที่มีพรมแดนติดกับจีน ได้แก่ รัสเซียประกาศปิดด่านพรมแดนจีน-รัสเซีย 
ฮ่องกงประกาศงดการเดินทางทางเรือและรถไฟความเร็วสูงระหว่างฮ่องกงและจีนประมาณร้อยละ 80 ชั่วคราว 
4. งดการอนุมัติวีซ่าให้กับนักท่องเที่ยวจีน เช่น สาธารณรัฐเช็ค ฟิลิปปินส์  
5. อพยพพลเมืองของประเทศตนเองที่อาศัยอยู่ในเมืองอู่ฮั่น ประเทศจีนกลับมา และให้กักกันเพื่อเฝ้า
สังเกตอาการ เป็นระยะเวลา 14 วัน ได้แก่ ฝรั่งเศส สหรัฐอเมริกา ออสเตรเลีย ฝรั่งเศส ญี่ปุ่น เกาหลีใต้ โมร๊อกโค 
เยอรมนี คาซัคสถาน สหราชอาณาจักร แคนาดา รัสเซีย เนเธอร์แลนด์ เมียนมา อินโดนีเซีย โดยมี 9 ประเทศ 
ดำเนินการอพยพพลเมืองออกจากประเทศจีน ได้แก่ ญี่ปุ่น 206 ราย (พบผู้ที่มีอาการไข้หรือไอ 9 ราย) สหราช
อาณาจักร 83 ราย เกาหลีใต้ 367 ราย อินเดีย 324 ราย สหรัฐอเมริกา 165 ราย เยอรมัน 130 ราย มองโกเลีย 
31 ราย ฝรั่งเศส 200 ราย อินโดนีเซีย 245 ราย และยังไม่มีรายงานพบผู้มีอาการป่วย ยกเว้นประเทศญี่ปุ่น 
6. การยกระดับการเตือนภัย สหรัฐอเมริกายกระดับเป็น Immediate Health Risk พร้อมจัดตั้ ง 
Emergency Response System พัฒนาแนวทางการจัดการโรค และการตรวจวินิจฉัยเพื่อค้นหาเชื้อไวรัส และ
ไต้หวันออกประกาศให้โรคปอดอักเสบจากเชื้อไวรัสโคโรนา สายพันธุ์ใหม่ 2019 ให้เป็นโรคติดเชื้อทางกฎหมาย
ประเภทที่ 5 อยู่รวมกับโรคไข้เหลือง ไข้ลาสซา ไข้หวัดใหญ่ MERS และโรคติดเชื้อไวรัสมาร์บวร์ก และออกคำเตือน
ประชาชนเรื่องมาตรการการป้องกันตนเองจากการติดเชื้อ โดยวันที่ 22 มกราคม 2563 ยกระดับการเตือนภัยเป็น
ระดับ 3 เพิ่มมาตรการคัดกรองผู้เดินทาง ณ สนามบิน และท่าเรือ และเขตการปกครองพิเศษฮ่องกงได้ประกาศ 
ให้การแพร่ระบาดของเชื้อไวรัสโคโรนา สายพันธุ์ใหม่ 2019 จากเมืองอู่ฮั่น เป็นสถานการณ์ฉุกเฉินด้านสาธารณสุข
ระดับสูงสุด เพื่อเพิ่มประสิทธิภาพในการควบคุมการแพร่ระบาดของโรค  
มาตรการของประเทศจีน 1) ประกาศปิดเมืองเพื่อกักกัน หยุดการแพร่ไวรัสโคโรนาชนิดใหม่ พร้อมหยุด
ให้บริการ รถบัส รถไฟใต้ดิน เรือ รถไฟ เครื่องบิน ใน 15 เมือง (อู่ฮั่น หวงกัง ชื่อปี้ เอ้อโจว จือเจียง เอินซือ เสี้ยวก่าน 
เสียนหนิง หวงสือ เซียนเถา เฉียนเจียง จิ่นโจว ลีฉวน กว่างโจว และเทียนจิน) 2) เมืองปักกิ่งได้ยกเลิกงานเฉลิม
ฉลองเทศกาลตรุษจีน 3) บริษัทให้พนักงานทำงานที่บ้าน เพื่อลดการเดินทางไปในที่สาธารณะ 4) สร้างโรงพยาบาล
ขนาด 1,000 เตียง สำหรับรักษาผู้ป่วย 2019-nCoV โดยมีกำหนดการสร้างให้เสร็จภายใน 10 วัน 5) Tibet วันที่ 
27 ม.ค.63 ยกระดับการเผชิญเหตุฉุกเฉินเป็น ระดับ 2 และปิดสถานที่ท่องเที่ยวนักท่องเที่ยวเพื่อควบคุมการ
ระบาดในประเทศจีน 6) The Bill & Melinda Gates Foundation บริจาคเงินจำนวน 5 ล้านเหรียญ ให้กับ
ประเทศจีน เพื่อใช้เกี่ยวกับการวินิจฉัย ดูแล รักษาผู้ป่วย และการพัฒนาวัคซีน 2019 -nCoV 7) ระดมทีม
เจ้าหน้าที่ทางการแพทย์จากทั้งประเทศประมาณ 6,000 คน ลงไปช่วยเหลือควบคุมการระบาดและรักษาผู้ป่วย 
ในมณฑลหูเป่ย  
  
   
 
3. สถานการณ์ภายในประเทศ 
3.1 การเฝ้าระวังคัดกรองผู้โดยสารเครื่องบิน 
ตั้งแต่วันที่ 3 – 23 มกราคม 2563 กรมควบคุมโรคได้ดำเนินการเฝ้าระวังคัดกรองผู้โดยสารเครื่องบิน 
ในเส้นทางที่บินตรงมาจากเมืองอู่ฮั่น ประเทศจีน ณ ท่าอากาศยานสุวรรณภูมิ ท่าอากาศยานดอนเมือง ท่าอากาศ
ยานเชียงใหม่ ท่าอากาศยานภูเก็ต และท่าอากาศยานกระบี่ จำนวน 137 เที่ยวบิน ผู้เดินทางและลูกเรือได้รับการ
คัดกรอง ทั้งสิ้น 21,522 ราย วันที่ 24 มกราคม – 2 กุมภาพันธ์ 2563 ท่าอากาศยานเชียงราย ท่าอากาศยาน
เชียงใหม่ ท่าอากาศยานภูเก็ต ท่าอากาศยานกระบี่ ท่าอากาศยานดอนเมือง และท่าอากาศยานสุวรรณภูมิ คัดกรอง
ผู้โดยสารสายการบินจากประเทศจีน 229 เที่ยวบิน ผู้เดินทางและลูกเรือได้รับการคัดกรอง จำนวน 12,163 ราย  
3.2 สถานการณ์การคัดกรองผู้ป่วยสงสัยโรคไวรัสโคโรนาสายพันธุ์ใหม่ 2019 ในประเทศไทย ตามอาการ 
วันที่ 2 กุมภาพันธ์ 2563 ณ เวลา 18.00 น. พบผู้ป่วยอาการเข้าได้ตามนิยามเพิ่มขึ้น จำนวน 103 ราย  
ทำให้รวมพบผู้ป่วยที่มีอาการเข้าได้ตามนิยามทั้งหมด 485 ราย รายละเอียดตามตารางแนบ 
ตาราง 2 สถานการณ์การคัดกรองผู้ป่วยสงสัยโรคไวรัสโคโรนาสายพันธุ์ใหม่ 2019 ในประเทศไทย 
สถานการณ์ จำนวนผู้ป่วย PUI สะสม 
จำนวนผู้ป่วยที่มีอาการเข้าได้ตามนิยาม 485 ราย 
● คัดกรองพบที่สนามบิน 43 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 249 ราย โรงพยาบาลรัฐ 161 ราย  
และสถาบันบำราศนราดูร 22 ราย) 
432 ราย 
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์ 10 ราย 
จำนวนผู้ป่วยที่มีอาการเข้าได้ตามนิยาม 485 ราย 
● อาการดีขึ้นและออกจากโรงพยาบาลแล้ว  
● พักรักษาตัวเป็นผู้ป่วยใน 
(โรงพยาบาลรัฐ 170 ราย สถาบันบำราศนราดูร 20 ราย และ
โรงพยาบาลเอกชน 151 ราย) 
• เสียชีวิตจากสาเหตุอื่น (2019 – nCoV not detected) 
● สังเกตอาการห้องแยก  
93 ราย 
341 ราย 
 
 
4 ราย 
47 ราย 
จำนวนผู้ป่วยยืนยัน 
หายป่วยและแพทย์อนุญาตให้ออกจากโรงพยาบาล 
เสียชีวิต                                                  
19 ราย 
8 ราย 
0 ราย 
อาการรุนแรง 0 ราย 
   
 
โดยพบผู้ป่วยยืนยันติดเชื้อ Novel Coronavirus 2019 จำนวน 19 ราย รักษาหายและแพทย์ให้กลับ
บ้าน 8 ราย รายละเอียดดังตารางที่ 3 ส่วนผู้ป่วยรายอื่นที่ทราบเชื้อที่เป็นสาเหตุจากการตรวจทางห้องปฏิบัติการ
และการวินิจฉัยสุดท้าย (61 ราย) ประกอบด้วย Influenza A 11 ราย, Influenza B 13 ราย, Influenza C 1 ราย, 
Adenovirus 1 ราย , Streptococcus pneumoniae 1 ราย , Bronchitis 4 ราย , Nasopharyngitis 2 ราย , 
Pharyngitis 8 ราย , Common cold 9 ราย , RSV infection 3 ราย , Tonsillitis 3 ราย , Rhinovirus 1 ราย 
Hyperthyroid Fever 1 ราย Pneumonia 2 ราย, Acute Fibril illness 1 ราย และรอสรุปผลตรวจวินิจฉัย 405 ราย 
 
4. มาตรการในประเทศไทย 
 เมื่อวันที่ 22 มกราคม 2563 กรมควบคุมโรค กระทรวงสาธารณสุข ได้ยกระดับศูนย์ปฏิบัติการภาวะ
ฉุกเฉิน เป็นระดับ 3 เพื่อติดตามสถานการณ์โรคทั้งในประเทศและต่างประเทศอย่างใกล้ชิด และบริหารจัดการ
ทรัพยากร เสริมสร้างความเข้มแข็งของระบบการเฝ้าระวังค้นหาผู้ป่วยโรคปอดอักเสบจากเชื้อไวรัสที่มาจาก
ต่างประเทศ ทั้งการคัดกรองไข้ ณ ช่องทางเข้าออกประเทศที่ท่าอากาศยานนานาชาติ 6 แห่ง ได้แก่ ท่าอากาศ
ยานนานาชาติสุวรรณภูมิ ดอนเมือง เชียงใหม่ ภูเก็ต กระบี่ และเชียงราย เพิ่มการเฝ้าระวังที่โรงพยาบาลรัฐและ
เอกชน สนับสนุนการเตรียมความพร้อมสำหรับรับมือโรคติดต่ออุบัติใหม่ ครอบคลุมระบบบริการสาธารณสุข และ
ชุมชนแหล่งท่องเที่ยว โรงแรม โดยบูรณาการการทำงานร่วมกันของทุกกระทรวง อาทิ กระทรวงคมนาคม 
กระทรวงการต่างประเทศ กระทรวงการท่องเที่ยวและกีฬา สำนักงานตำรวจแห่งชาติ และ กระทรวงการ
อุดมศึกษา วิทยาศาสตร์ วิจัยและนวัตกรรม กระทรวงมหาดไทย สำนักนายกรัฐมนตรี หน่วยงานความมั่นคง โดย
สร้างการมีส่วนร่วมทุกภาคส่วน รวมทั้งประสานงานกับองค์การอนามัยโลก และประเทศในภูมิภาคอาเซียน เพื่อ
การแลกเปลี่ยนข้อมูล มาตรการ และประสบการณ์ของประเทศไทยในการเฝ้าระวังให้กับประเทศเพื่อนบ้าน ซึ่ง
สามารถดำเนินการได้อย่างมีประสิทธิภาพ ด้วยมาตรฐานระดับสูงสุดในการป้องกันควบคุมโรคติดต่ออุบัติใหม่ 
วันที่ 23 มกราคม 2563 ได้ยกระดับการแจ้งเตือนโรคในผู้เดินทางเป็นระดับ 3 ให้หลีกเลี่ยงการเดินทาง
ไปยังพื้นที่ที่มีการระบาด และจัดทำรายงานสถานการณ์ฉบับภาษาอังกฤษและใบความรู้ที่เกี่ยวข้องกับโรคในฉบับ
ภาษาต่างประเทศ เผยแพร่ผ่านทางเว็บไซต์กรมควบคุมโรค กระทรวงสาธารณสุข 
  
   
 
5. การสื่อสารความเสี่ยงกับประชาชน 
● โรคติดเชื้อไวรัสโคโรนาสายพันธุ์ใหม่ 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ 
ล้างมือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และระหว่างเดินทางในต่างประเทศขอให้หลีกเลี่ยงการอยู่ในสถานที่
แออัด หรือมีมลภาวะ และไม่อยู่ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากเมืองอู่ฮั่น หรือเมืองอื่นๆ ในประเทศจีน หากมีไข้ ร่วมกับอาการ
ทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันที พร้อมทั้งแจ้งประวัติ
การเดินทางไปประเทศจีน 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
 
สามารถดาวน์โหลดเอกสารที่เกี่ยวข้องกับสถานการณ์โรคปอดอักเสบจากเชื้อไวรัสโคโรนา สายพันธุ์ใหม่ 2019
ได้ที่https://ddc.moph.go.th/viralpneumonia/index.php  
 
ทีมตระหนักรู้สถานการณ์ในภาวะฉุกเฉิน  
กรณีโรคปอดอักเสบรุนแรงจากเชื้อไวรัส (Viral Pneumonia) 
กรมควบคุมโรค  กระทรวงสาธารณสุข 
