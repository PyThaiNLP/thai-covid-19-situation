-
ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,763,774 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 445,744 ราย
จำนวนการตรวจทางห้องปฏิบัติการ 1,445,382 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,017,972 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,017,972 ราย
• คัดกรองผู้ที่เดินทางเข้า-ออกระหว่างประเทศ 4,121 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 261,379 ราย โรงพยาบาลรัฐ 752,384 ราย)
1,013,763 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 402 วันที่ 8 กุมภาพันธ์2564 เวลา 12.00 น.
1. ประเด็นที่น่าสนใจในต่างประเทศ ณ วันที่ 8 กุมภาพันธ์ 2564
• ราชอาณาจักรกัมพูชา เมื่อวันอาทิตย์ที่ผ่านมากัมพูชาได้รับวัคซีนป้องกันโควิด 19 ซิโนฟาร์มชุดแรกที่ประเทศจีน
บริจาค โดยนายกรัฐมนตรี สมเด็จฯ ฮุน เซน กล่าวว่า การฉีดวัคซีนในประเทศจะเริ่มขึ้นในวันที่ 10 กุมภาพันธ์นี้ โดยจะ
เริ่มในกลุ่มผู้ที่มีความเสี่ยงติดเชื้อสูง เช่น แพทย์ ครู เจ้าหน้าที่องครักษ์ เจ้าหน้าที่กองทัพ แท็กซี่ และคนเก็บขยะ เป็นต้น
• สาธารณรัฐประชาธิปไตยประชาชนลาว ได้รับวัคซีนป้องกันโควิด 19 ที่ประเทศจีนบริจาค รัฐมนตรีว่าการกระทรวง
สาธารณสุขและเอกอัครราชทูตจีนประจำประเทศลาวได้รับวัคซีนที่สนามบินนานาชาติวัตไต นครหลวงเวียงจันทน์
• สาธารณรัฐเกาหลีใต้ ศูนย์ควบคุมและป้องกันโรค (KCDC) เปิดเผยว่า ในช่วง 24 ชั่วโมงที่ผ่านมา พบผู้ติด
เชื้อไวรัสโคโรนา 2019 เพิ่มอีก 289 ราย ซึ่งยอดผู้ติดเชื้อรายใหม่ยังคงเพิ่มขึ้นเกิน 100 ราย นับตั้งแต่วันที่ 8
พฤศจิกายน เนื่องจากการติดเชื้อแบบกลุ่มก้อนในกรุงโซลและจังหวัดคย็องกี ขณะนี้เกาหลีใต้ได้ตรวจหาเชื้อฯ ให้กับ
ประชาชนไปแล้วกว่า 5.93 ล้านราย และมีผลเป็นลบจำนวน 5,772,169 ราย ขณะที่ 84,843 ราย อยู่ระหว่างรอผล
• สาธารณรัฐประชาชนจีน ประเทศจีนไม่พบผู้ติดเชื้อไวรัสโคโรนา 2019 รายใหม่ในประเทศเป็นครั้งแรกในรอบ
เกือบ 2 เดือน นับเป็นสัญญาณบ่งชี้ว่าสามารถควบคุมการระบาดของเชื้อไวรัสระลอกใหม่ได้สำเร็จ โดยจำนวนผู้ติดเชื้อ
ไวรัสโคโรนา 2019 เมื่อวันที่ 7 กุมภาพันธ์ ขยับขึ้นเป็น 14 ราย จากจำนวน 12 ราย ในวันก่อนหน้า แต่ทั้งหมดเป็นผู้ติด
เชื้อที่มาจากต่างประเทศ บ่งชี้ว่ามาตรการเชิงรุกที่รัฐบาลจีนนำมาใช้นั้น สามารถสกัดการแพร่ระบาดแบบกลุ่มก้อนได้
• สาธารณรัฐแอฟริกาใต้ ทางการแอฟริกาใต้มีแผนที่จะระงับการฉีดวัคซีนป้องกันโควิด 19 ของบริษัทแอสตร้าเซนเนก้า
ชั่วคราว หลังการทดสอบเบื้องต้นชี้ให้เห็นว่า วัคซีนป้องกันโควิด 19 ที่พัฒนาโดยบริษัทแอสตร้าเซนเนก้าและมหาวิทยาลัย
ออกซ์ฟอร์ดนั้น ให้ผลในการป้องกันการติดเชื้อโควิด 19 สายพันธุ์แอฟริกาใต้ไม่ดีเท่าที่ควร
• ออสเตรเลีย จากกรณีที่มีการเรียกร้องให้ยุติการใช้วัคซีนป้องกันโควิด 19 ของแอสตร้าเซนเนก้าของประเทศ
แอฟริกาใต้ รัฐมนตรีกระทรวงสาธารณสุขประเทศออสเตรเลียได้ออกมาชี้แจงว่า วัคซีนของแอสตร้าเซนเนก้ายังคงให้
ผลลัพธ์ที่ดีเมื่อประเมินจากเป้าหมายหลัก นั่นคือการป้องกันไม่ให้โรครุนแรงและป้องกันไม่ ให้ผู้ป่วยเสียชีวิต โดย
ประเทศออสเตรเลียจะอนุมัติการใช้วัคซีนแอสตร้าเซนเนก้าภายในไม่กี่วัน ซึ่งได้สั่งซื้อวัคซีน จำนวน 53 ล้านโดส
• ความคืบหน้าการฉีดวัคซีนป้องกันโรคโควิด 19 ของทั่วโลก โดยมีการฉีดไปแล้วกว่า 131 ล้านโดส ใน 73 ประเทศ
2. มาตรการในประเทศไทย
• กระทรวงสาธารณสุข คณะกรรมการโรคติดต่อแห่งชาติ หารือถึงนโยบายการให้วัคซีนป้องกันโควิด 19 ซึ่งในเร็ว ๆนี้ จะ
ได้วัคซีนของบริษัทซิโนแวค จำนวน 2 ล้านโดส และเดือนมิถุนายนมีวัคซีนจากบริษัทแอสตราเซนเนกา 26 ล้านโดส และจองเพิ่ม
35 ล้านโดส รวมเป็น 63 ล้านโดส ถือว่าครอบคลุมประชาชนทุกกลุ่มเป้าหมาย โดยแผนกลยุทธ์การบริหารจัดการวัคซีนฯ พ.ศ.
2564 มี 2 ระยะ โดยในระยะแรก จะฉีดให้ 5 กลุ่ม ได้แก่ บุคลากรทางการแพทย์และสาธารณสุขด่านหน้าทั้งภาครัฐและเอกชน
ประชาชนที่มีโรคประจำตัว ประชาชนที่มีอายุ 60 ขึ้นไป เจ้าหน้าที่ที่เกี่ยวข้องกับการควบคุมโรคฯ ที่มีโอกาสสัมผัสผู้ป่วย
ประชาชนทั่วไปและแรงงานในพื้นที่ ระบาดของโรค ระยะที่ 2 จะฉีดให้กับ 7 กลุ่ม ได้แก่ ประชาชนทั่วไป แรงงานใน
ภาคอุตสาหกรรม ผู้ประกอบอาชีพด้านการท่องเที่ยว ผู้เดินทางระหว่างประเทศ นักธุรกิจระหว่างประเทศ นักการทูต เจ้าหน้าที่
องค์กรระหว่างประเทศ กลุ่มเป้าหมายระยะที่ 1 ในจังหวัดที่เหลือ และบุคลากรทางการแพทย์และสาธารณสุขอื่น ๆ
• กระทรวงสาธารณสุข อธิบดีกรมควบคุมโรค ชี้แจงว่า การป้องกันเชื้อไวรัสโคโรนา 2019 จากต่างประเทศคือ
การกักตัว 14 วัน การจะใช้มาตรการพาสปอร์ตวัคซีนแทนการกักตัวต้องมั่นใจว่า วัคซีนป้องกันการติดเชื้อ 100
เปอร์เซ็นต์ มีข้อมูลว่าฉีดแล้วอยู่ได้นานแค่ไหน แต่ปัจจุบันวัคซีนป้องกันโควิด 19 เป็นการใช้ในภาวะฉุกเฉิน ซึ่ง
องค์การอนามัยโลกแนะนำว่ายังไม่ควรกำหนดให้ใช้เอกสารรับรองการฉีดวัคซีน หรือพาสปอร์ตวัคซีนมาเป็นเงื่อนไข
ในการอนุญาตเข้าประเทศ แต่ในอนาคตถ้ามีประสิทธิภาพเพียงพอ อาจมีความเป็นไปได้ที่จะนำพาสปอร์ตวัคซีนมา
เป็นข้อกำหนด ซึ่งต้องติดตามสถานการณ์ต่อไป
• กระทรวงสาธารณสุข อธิบดีกรมควบคุมโรค ย้ำเตือนในช่วงเทศกาลตรุษจีน ขอให้ประชาชนป้องกันตนเอง
อย่างเคร่งครัด โดยหลีกเลี่ยงการอยู่ในสถานที่แออัด สวมหน้ากากผ้าหรือหน้ากากอนามัย 100% รักษาระยะห่าง
ล้างมือบ่อยๆ ด้วยน้ำและสบู่หรือเจลแอลกอฮอล์ สแกน “ไทยชนะ” ก่อนเข้า-ออกสถานที่สาธารณะทุกครั้ง และ
ขอให้โหลดแอปพลิเคชัน “หมอชนะ” เพื่อใช้ในการติดตามไทม์ไลน์ ช่วยให้การสอบสวนควบคุมโรคได้รวดเร็วยิ่งขึ้น
3. ประเมินความเสี่ยงสถานการณ์โรคติดเชื้อไวรัสโคโรนา 2019
สถานการณ์การระบาดของโรคติดเชื้อไวรัสโคโรนา 2019 ในระดับโลกพบจำนวนผู้ติดเชื้อรายวันลดลงจนอยู่ใน
ระดับต่ำกว่าห้าแสนคนต่อวันโดยพบว่าสถานการณ์โรคในสหรัฐอเมริกา และสหราชอาณาจักรเริ่มดีขึ้น ซึ่งอาจเป็นผล
มาจากระดับความครอบคลุมของผู้ที่ได้รับวัคซีนเริ่มสูงขึ้น ส่วนสถานการณ์ในประเทศไทย ถึงแม้ว่าจะพบจำนวนผู้ติด
เชื้อวันละหลายร้อยราย โดยเฉพาะในจังหวัดสมุทรสาคร แต่มากกว่าสองในสามถูกค้นพบจากการคัดกรองเชิงรุกซึ่งมี
โอกาสการแพร่เชื้อได้น้อยกว่าผู้ติดเชื้อที่พบในชุมชน และมีจำนวนจังหวัดที่พบผู้ติดเชื้อในสัปดาห์ที่ผ่านมาเพียง 16
จังหวัด อย่างไรก็ตาม หลายจังหวัดที่ไม่พบผู้ติดเชื้อรายใหม่มาหลายวัน เช่น ปทุมธานี นครปฐม กลับพบผู้ติดเชื้อราย
ใหม่อีกครั้ง สอดคล้องกับผลสำรวจของกระทรวงสาธารณสุข ที่พบว่าการสวมหน้ากากอนามัยเริ่มลดลง มีการรวมกลุ่ม
ทางสังคม และเดินทางข้ามจังหวัดมากขึ้น รวมถึงข้อมูลจากระบบปัญญาประดิษฐ์ของสำนักงานการวิจัยแห่งชาติ ที่
พบว่าอัตราการไม่ใส่หน้ากากอนามัยหรือใส่ไม่ถูกต้องเพิ่มสูงขึ้น โดยเฉพาะในช่วงวันหยุด จึงควรส่งเสริมให้ประชาชน
ให้คงสุขลักษณะที่ดี การ์ดไม่ตก สวมใส่หน้ากากอนามัย ล้างมือบ่อย ๆ ลดการเดินทางที่ไม่จำเป็น โดยเฉพาะสถานที่
เสี่ยงที่มีคนรวมกันอยู่อย่างแออัด สแกนไทยชนะ หรือใช้หมอชนะเมื่อเดินทางไปยังที่ต่าง ๆ และหากมีอาการไข้ ไอ เจ็บ
คอ มีน้ำมูก หรือจมูกไม่รับกลิ่น ลิ้นไม่รับรส ให้รีบพบแพทย์ และเปิดเผยประวัติการเดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข