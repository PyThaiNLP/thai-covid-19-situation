ฉบับที่ 191 วันที่12 กรกฎาคม 2563 เวลา12.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 12 กรกฎาคม 2563 จำนวน 12,847,288 ราย มีอาการ
รุนแรง 58,794 ราย เสียชีวิต 567,734 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
3,355,646 ราย บราซิล 1,840,812 ราย อินเด ีย 850,358 ราย รัสเซีย 720,547 ราย เปรู322,710 ราย
ชิลี312,029 ราย สเปน 300,988 ราย เม็กซิโก 295,268 ราย สหราชอาณาจักร 288,953 ราย และแอฟริกาใต้
264,184 ราย ส่วนจีน เป็นอันดับที่ 23 มีจำนวนผู้ป่วย 85,073 ราย (รวม ฮ่องกง 1,433 ราย มาเก๊า46 ราย)
ประเด็นที่น่าสนใจในต่างประเทศ ณ วันที่ 12 กรกฎาคม 2563
- ประเทศกัมพูชารองผู้ว่าราชการจังหวัดบันเตียเมียนเจย ได้เรียกประชุมหน่วยงานที่เกี่ยวข้ อง
เมื่อวันที่ 11 กรกฎาคม 2563 และแจ้งให้ทราบว่าวันที่ 15 กรกฎาคม 2563 ด่านคลองลึก-ปอยเปต จะเปิดให้
พ่อค้าแม่ค้าชาวกัมพูชาที่มีห้องเช่าอยู่ในพื้นที่ตลาดโรงเกลือ อำเภออรัญประเทศ จังหวัดสระแก้ว และตลาดอื่น ๆ
ที่อยู่ในบริเวณใกล้เคียงกัน สามารถเดินทางเข้ามาขนสินค้าของตนกลับเข้าไปยังเมืองปอยเปต ประเทศกัมพูชาได้
แต่สินค้านั้น ๆ จะต้องมีการซื้อขายกันอย่างถูกต้อง ตั้งแต่เวลา08.00 น. - 13.00 น. ของทุกวันโดยไม่มีกำหนด
ทั้งนี้ การเปิดด่านดังกล่าว จะเปิดให้เข้ามาเพียงวันละไม่เกิน 50 คันรถ ซึ่งต้องมีการลงทะเบียนล่วงหน้าและรถ
แต่ละคันจะมีผู้โดยสารไม่เกินสองคน
- ประเทศสหรัฐอเมริกาสถานีโทรทัศน์ท้องถิ่นในเมืองซานอันโตนิโอ รัฐเท็กซัส รายงานว่ามีชายผู้หนึ่งที่
เข้ารับการรักษาที่โรงพยาบาล แจ้งว่าได้ไปร่วมปาร์ตี้ที่จัดโดยผู้ป่วยโรคติดเชื้อไวรัสโคโรนา2019 นอกจากนี้
หัวหน้าทีมแพทย์ของโรงพยาบาลเมธอดิสต์ออกมาเปิดเผยเรื่องนี้ผ่านคลิปวิดีโอความยาว 2 นาทีเพื่อขอร้องให้
ประชาชนระมัดระวังตัวกันมากขึ้น โดยเฉพาะผู้ที่อยู่ในวัย 20-30 ปีขึ้นไป ที่มาเข้ารับการรักษาที่โรงพยาบาลมาก
ขึ้น และหลายรายที่พบว่ามีอาการป่วยหนัก หนึ่งในนั้น คือ ชายวัย 30 ปีที่ยอมรับกับพยาบาลว่าตัวเขาตัดสินใจ
ผิดพลาดทีไ่ปร่วมปาร์ตี้ เพราะคิดว่าเป็นการล้อเล่น แต่สุดท้ายกลับกลายเป็นเรื่องจริง และเสียชีวิตในที่สุด
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
วันที่ 11 กรกฎาคม 2563 มีผู้ที่เดินทางเข้า-ออกระหว่างประเทศที่ได้รับการคัดกรอง จำนวน 6,993,946
คน (ข้อมูล ณ วันที่ 10 กรกฎาคม 2563) รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 2,060 ราย รายละเอียดตามตารางที่ 1
ตาราง 1 การคัดกรองผู้ที่เดินทางเข้า-ออกระหว่างประเทศ
ประเภทการคัดกรอง
จำนวนผู้ได้รับ
การคัดกรอง
จำนวนผู้ป่วย
สะสม
ผู้ที่ได้รับการคัดกรอง 6,993,946 คน 2,060 ราย
● คัดกรองที่สนามบิน* (41,886 เที่ยวบิน) 4,501,488 คน 2,052 ราย
● คัดกรองที่ท่าเรือ** 156,603 คน 2 ราย
ประเภทการคัดกรอง
จำนวนผู้ได้รับ
การคัดกรอง
จำนวนผู้ป่วย
สะสม
● ด่านพรมแดนทางบก*** 2,114,534 คน 6 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวฒันะ**** 221,321 คน 0 ราย
หมายเหตุ: *เริ่มดำเนินการตั้งแต่วนัที่ 3 มกราคม 2563, **เริ่มดำเนินการตั้งแต่วันที่1 มกราคม 2563
***เริ่มดำเนินการตั้งแต่วันที่ 1 กุมภาพันธ์2563, ****เริ่มดำเนินการตั้งแต่วันที่ 30 มกราคม 2563
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 12 กรกฎาคม 2563 ณ เวลา12.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
1,131 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 331,018 ราย รายละเอียดตาม
ตารางที่ 2
ตาราง 2 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
จำนวนการตรวจทางห้องปฏิบัติการ 625,304 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวังโรค*
331,018 ราย
9,775 ราย
46,266 ราย
238,245 ราย
ผู้ป่วยที่มีอาการตามนิยามเฝ้าระวังโรค 331,018 ราย
• คัดกรองผู้ที่เดินทางเข้า-ออกระหว่างประเทศ 2,060 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 98,296 ราย โรงพยาบาลรัฐ 230,574 ราย )
328,870 ราย
• อื่นๆ 88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
3,217 ราย
3,088 ราย
71 ราย
58 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด**
3,217 ราย
2,444 ราย
773 ราย
280 ราย
หมายเหตุ: *ข้อมูลปรับปรุงรายสปัดาห์
**เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,776 ราย เพศหญิง 1,441 ราย (ชาย:หญิง = 1.23:1) สัญชาติไทย 2,879 ราย สัญชาติ
อื่น ๆ 327 ราย และไม่ทราบ 11 ราย มีประวัติโรคประจำตัว 198 ราย และไม่มีโรคประจำตัว 3,019 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลดว้ย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 280 ราย จากการตรวจ
คนเข้าเมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• ศูนย์บริหารสถานการณ์แพร่ระบาดของโรคติดเชื้อไวรัสโคโรนา2019 หรือ ศบค. ได้เห็นชอบมาตรการ
ผ่อนคลายผู้ไม่มีสัญชาติไทย เข้ามาในราชอาณาจักรไทย สำหรับกลุ่ม Medical Program โดยกำหนดเกณฑ์ใน
การคัดเลือกประเภทผู้ป่วย คือ ต้องเข้ารับการรักษาโดยไม่มีกระทบต่อทรัพยากรในการรักษาผู้ป่วยโรคติดเชื้อ
ไวรัสโคโรนา2019 ต้องเป็นผู้ป่วยในและต้องนอนโรงพยาบาลเท่านั้น ระยะเวลาในการรักษาไม่น้อยกว่า5 วัน มี
กระบวนการรักษาที่เสี่ยงต่อการติดเชื้อ และต้องสามารถปฏิบัติตามเงื่อนไขและมาตรการที่ศบค. กำหนดได้
ครบถ้วน โดยคัดเลือกประเทศเสี่ยงต่ำและปานกลางเป็นหลักก่อน
• คณบดีคณะแพทยศาสตร์จุฬาลงกรณ์มหาวิทยาลัย และคณะร่วมกันแถลงข่าวความคืบหน้าการพัฒนา
และผลการทดสอบวัคซีนโรคติดเชื้อไวรัสโคโรนา2019 ในลิงเข็มที่สอง ผลการทดสอบวัคซีนลิงสร้างภูมิคุ้มกันได้
ในระดับสูง มีสุขภาพด ีและจะเดินหน้าทดสอบในมนุษย์ตามแผนต่อไปประมาณเดือนตุลาคม-ธันวาคม แต่ต้องรอ
องค์การอาหารและยา(อย.) และหน่วยงานที่เกี่ยวข้องอนุมัติการทดสอบในมนุษย์หากได้รับการรับรอง น่าจะ
เปิดรับจิตอาสาได้ภายในกลางเดือนกันยายน
• ตามที่ศูนย์บริหารสถานการณ์แพร่ระบาดของโรคติดเชื้อไวรัสโคโรนา2019 หรือ ศบค. ได้ผ่อนคลาย
มาตรการระยะที่ 5 ทำให้มีขบวนการลักลอบนำพาแรงงานจากประเทศเพื่อนบ้าน พยายามลักลอบข้ามแดนตาม
ช่องทางธรรมชาติตลอดเวลากองร้อยทหารม้าที่ 3 หน่วยเฉพาะกิจกรรมทหารม้าที่ 2 กองกำลังผาเมือง ได้สกัด
กั้นแรงงานหลบหนีเข้าเมืองผิดกฎหมาย ในระหว่างวันที่ 18 เมษายน 2563 - 9 กรกฎาคม 2563 โดยไดจั้บกุม 34
ครั้ง มีผู้ต้องหา125 คน จำแนกเป็นสัญชาติเมียนมาร์113 คน ลาว 10 คน และจีน 2 คน
4. การสื่อสารความเสี่ยงกับประชาชน
● กรณีมีการเดินทางโดยใช้รถขนส่งสาธารณะทั้งภายในจังหวัด รวมถึงการเดินทางข้ามเขตพื้นที่จังหวัด
o ผู้ประกอบการ ต้องจัดระบบและระเบียบต่าง ๆ เช่น การทำความสะอาดยานพาหนะการคัดกรอง
ผู้โดยสาร การเน้นให้ผู้ให้บริการสวมหน้ากากอนามัยหรือหน้ากากผ้ารวมทั้งให้มีการจอดพักรถ ควร
จัดให้มีการนั่งตามมาตรการการเว้นระยะห่างทางสังคม
o ผู้ใช้บริการ สวมหน้ากากอนามัยหรือหน้ากากผ้าตลอดระยะการเดินทาง และงดการพูดคุย รวมถึง
การรับประทานอาหารบนรถขนส่งสาธารณะและลงทะเบียนก่อนเข้าและออกจากสถานที่
● สำหรับสถานที่ประกอบการอื่นๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้าผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้องกันการแพร่ระบาดของโรคติดเชื้อไวรัสโคโรนา2019
● กรณีที่อยู่ในบริเวณที่ผู้คนพลุกพล่าน หรืออยู่ในสถานที่ที่การระบายอากาศเป็นระบบปิด เช่น อยู่ในห้อง
ประชุม ศูนย์แสดงสินค้าศูนย์การค้าโรงภาพยนต์เป็นต้น ให้ใช้หน้ากากอนามัยหรือหน้ากากผ้าและรักษา
ระยะห่างไม่น้อย กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตาจมูก ปาก
โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข
ภาคผนวก
ประเภท ตอนพิเศษ ง
1. ประกาศ เรื่อง การขยายระยะเวลาการประกาศสถานการณ์ฉุกเฉินในทุกเขตท้องที่ทั่วราชอาณาจักร
(คราวที่ 3) http://www.ratchakitcha.soc.go.th/DATA/PDF/2563/E/153/T_0027.PDF
2. ประกาศ เรื่อง การให้ประกาศที่คณะรัฐมนตรีกำหนดตามประกาศสถานการณ์ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/153/T_0029.PDF
3. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์
ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/153/T_0030.PDF
4. ข้อกำหนด ออกตามความในมาตรา9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 11) http://www.ratchakitcha.soc.go.th/DATA/PDF/2563/E/153/T_0031.PDF
5. ข้อกำหนด ออกตามความในมาตรา9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 12) http://www.ratchakitcha.soc.go.th/DATA/PDF/2563/E/153/T_0035.PDF
6. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (โควิด - 19) ที่ 6/2563
เรื่อง แนวปฏิบัติตามข้อกำหนดออกตามความในมาตรา9 แห่งพระราชกำหนดการบริหารราชการใน
สถานการณ์ฉุกเฉิน พ.ศ. 2548 (ฉบับที่ 5)
http://www.ratchakitcha.soc.go.th/DATA/PDF/2563/E/153/T_0037.PDF
7. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (โควิด - 19) ที่ 7/2563
เรื่อง แนวปฏิบัติตามข้อกำหนดออกตามความในมาตรา9 แห่งพระราชกำหนดการบริหารราชการใน
สถานการณ์ฉุกเฉิน พ.ศ. 2548 (ฉบับที่ 6)
http://www.ratchakitcha.soc.go.th/DATA/PDF/2563/E/153/T_0038.PDF