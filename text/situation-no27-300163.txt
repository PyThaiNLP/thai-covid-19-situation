   
 
 
 
 
ฉบับที่ 27 วันที่ 30 มกราคม 2563  เวลา 19.00 น. 
1. สถานการณ์ในต่างประเทศ 
วันที่ 5 มกราคม 2563 สาธารณรัฐประชาชนจีน รายงานจำนวนผู้ป่วยโรคปอดอักเสบจากเชื้อไวรัส  
โคโรนาสายพันธุ์ใหม่ 2019 เป็นครั้งแรก จำนวน 41 ราย วันที่ 30 มกราคม 2563 พบผู้ป่วยยืนยันในประเทศจีน
กระจายเกือบทุกเมือง (ยกเว้นเมือง Xizang หรือธิเบต) จำนวน 7,711 ราย อาการรุนแรง 1,370 ราย เสียชีวิต 170 
ราย และมีรายงานผู้ป่วยยืนยันทั่วโลก จำนวนทั้งสิ้น 7,803 ราย 
โดยวันที่ 29 มกราคม 2563 พบผู้ป่วยยืนยันนอกประเทศจีนแผ่นดินใหญ่ จำนวน 91 ราย ใน 20 ประเทศ 
ได้แก่ สหรัฐอเมริกา สาธารณรัฐสิงคโปร์ ญี่ปุ่น สาธารณรัฐเกาหลีใต้ สาธารณรัฐสังคมนิยมเวียดนาม สาธารณรัฐ
ฝรั่งเศส เครือรัฐออสเตรเลีย มาเลเซีย แคนาดา ไต้หวัน ราชอาณาจักรเนปาล เขตปกครองพิเศษฮ่องกง  มาเก๊า 
สหพันธ์สาธารณรัฐเยอรมนี ราชอาณาจักรกัมพูชา สาธารณรัฐสังคมนิยมประชาธิปไตยศรีลังกา สหรัฐอาหรับ          
เอมิเรตส์ สาธารณรัฐฟินแลนด์ สาธารณรัฐฟิลิปปินส์ และสาธารณรัฐอินเดีย รายละเอียดดังนี้ 
 
ตารางที่ 1 จำนวนผู้ป่วยยืนยันโรคปอดอักเสบจากเชื้อไวรัสโคโรนาสายพันธุ์ใหม่ 2019 ในต่างประเทศ 
ข้อมูลวันที่ ประเทศ ผู้ป่วยยืนยัน (ราย) 
30 มกราคม 2563 สาธารณรัฐสิงคโปร 10 
30 มกราคม 2563 ญี่ปุ่น 9 
29 มกราคม 2563 มาเลเซีย 7 
30 มกราคม 2563 เครือรัฐออสเตรเลีย 7 
30 มกราคม 2563 สาธารณรัฐฝรั่งเศส 5 
30 มกราคม 2563 สหรัฐอาหรับเอมิเรตส์ 4 
30 มกราคม 2563 สาธารณรัฐฟินแลนด์ 1 
30 มกราคม 2563 สาธารณรัฐฟิลิปปินส์ 1 
30 มกราคม 2563 สาธารณรัฐอินเดีย 1 
29 มกราคม 2563 เขตการปกครองพิเศษฮ่องกง 10 
29 มกราคม 2563 ไต้หวัน 8 
29 มกราคม 2563 เยอรมัน 4 
29 มกราคม 2563 แคนาดา 3 
28 มกราคม 2563 เขตปกครองพิเศษมาเก๊า 7 
28 มกราคม 2563 ราชอาณาจักรกัมพูชา 1 
28 มกราคม 2563 สาธารณรัฐสังคมนิยมประชาธิปไตยศรีลังกา 1 
27 มกราคม 2563 สาธารณรัฐเกาหลีใต้ 4 
25 มกราคม 2563 ราชอาณาจักรเนปาล 1 
25 มกราคม 2563 สาธารณรัฐสังคมนิยมเวียดนาม 2 
25 มกราคม 2563 สหรัฐอเมริกา 5 
 
   
 
 
 
 
 
2. มาตรการในต่างประเทศ 
วันที่ 23 มกราคม 2563 สาธารณรัฐประชาชนจีนออกมาตรการลดการแพร่กระจายเชื้อไวรัสโคโรนา  
สายพันธุ์ใหม่ 2019 โดยประกาศปิดเมืองอู่ฮั่น มีการยกเลิกเที่ยวบินขาออก ประกอบด้วย แอร์ไชนา 28 เที่ยวบิน 
ไชนาอีสเทิร์น 78 เที่ยวบิน และไชนาเซาเทิร์น 108 เที่ยวบิน สายการบินของเซินเจิ้นทุกสายการบินถึงวันที่  
10 กุมภาพันธ์ 2563 และทุกสายการบินของ Cathay Dragon จนถึงวันที่ 29 กุมภาพันธ์ 2563 รวมถึงการเดินทาง
ด้วยรถไฟ และวันที่ 27 มกราคม 2563 ได้มีการประกาศปิดเมืองเพิ่มเป็น 13 เมืองในมณฑลหูเป่ย ได้แก่ อู่ฮั่น  
จือเจียง เอ้อโจว ชื่อปี้ หวงกัง ลีฉวน จิ่นโจว เฉียนเจียง เซียนเถา หวงสือ เสียนหนิง เสี้ยวก่าน และเอินซือ  
และให้ประชาชนสวมหน้ากากอนามัยเมื่ออยู่ในที่ชุมชน และเมืองกว่างโจว นอกจากนั้นมีประกาศปิดเมืองเพิ่ม 
ได้แก่ มณฑลเทียนจิน พร้อมระดมทีมเจ้าหน้าที่ทางการแพทย์จากทั้งประเทศประมาณ 6,000 คน ลงไปช่วยเหลือ
ควบคุมการระบาดและรักษาผู้ป่วยในมณฑลหูเป่ย 
ประเทศสหรัฐอเมริกา เขตการปกครองพิเศษฮ่องกง ไต้หวัน สาธารณรัฐสิงคโปร์ มาเลเซีย สาธารณรัฐ
สังคมนิยมเวียดนาม สาธารณรัฐเกาหลีใต้ สาธารณรัฐฟิลิปปินส์ สาธารณรัฐอินโดนีเซีย ญี่ปุ่น เครือรัฐออสเตรเลีย
และสหราชอาณาจักร ใช้มาตรการเฝ้าระวังคัดกรองผู้ที่มีอาการไข้ร่วมกับอาการระบบทางเดินหายใจเฉียบพลัน 
และมีประวัติเดินทางมาจากเมืองอู่ฮั่น (Wuhan) มณฑลหูเป่ย (Hubei) สาธารณรัฐประชาชนจีน พร้อมทั้งแจ้ง
เตือนประชาชนหลีกเลี่ยงการเดินทางไปเมืองอู่ฮั่นหากไม่จำเป็น พร้อมให้ความระมัดระวังและดูแลสุขอนามัยส่วน
บุคคล เมื่อเดินทางไปยังส่วนที่เหลือของจีนพร้อมสวมหน้ากากอนามัยเพื่อป้องกันโรค 
สหรัฐอเมริกา เครือรัฐออสเตรเลีย สาธารณรัฐฝรั่งเศส ญี่ปุ่น สาธารณรัฐเกาหลีใต้ โมร๊อกโค สหพันธ์
สาธารณรัฐเยอรมนี สาธารณรัฐคาซัคสถาน สหราชอาณาจักร แคนาดา สหพันธรัฐรัสเซีย ราชอาณาจักร
เนเธอร์แลนด์ และสาธารณรัฐแห่งสหภาพเมียนมา มีการวางแผนหรือดำเนินการอพยพพลเมืองของประเทศ  
ออกจากเมืองอู่ฮั่น ประเทศจีน รวมถึงลดเที่ยวบินของสายการบินที่จะเดินทางไปสาธารณรัฐประชาชนจีน  
สหรัฐอเมริกายกระดับเป็น Immediate Health Risk พร้อมจัดตั้ง Emergency Response System 
พัฒนาแนวทางการจัดการโรค และการตรวจวินิจฉัยเพื่อค้นหาเชื้อไวรัส  และไต้หวันออกประกาศให้โรคปอด
อักเสบจากเชื้อไวรัสโคโรนา สายพันธุ์ใหม่ 2019 ให้เป็นโรคติดเชื้อทางกฎหมายประเภทที่ 5 อยู่รวมกับโรคไข้
เหลือง ไข้ลาสซา ไข้หวัดใหญ่ MERS และโรคติดเชื้อไวรัสมาร์บวร์ก และออกคำเตือนประชาชนเรื่องมาตรการการ
ป้องกันตนเองจากการติดเชื้อ โดยวันที่ 22 มกราคม 2563 ยกระดับการเตือนภัยเป็นระดับ 3 เพิ่มมาตรการคัด
กรองผู้เดินทาง ณ สนามบิน และท่าเรือ และเขตการปกครองพิเศษฮ่องกงได้ประกาศให้การแพร่ระบาดของเชื้อ
ไวรัสโคโรนา สายพันธุ์ใหม่ 2019 จากเมืองอู่ฮั่น เป็นสถานการณ์ฉุกเฉินด้านสาธารณสุขระดับสูงสุด  เพื่อเพิ่ม
ประสิทธิภาพในการควบคุมการแพร่ระบาดของโรค  
 
 
 
 
   
 
 
 
 
3. สถานการณ์ภายในประเทศ 
ตั้งแต่วันที่ 3 – 25 มกราคม 2563 กรมควบคุมโรคได้ดำเนินการเฝ้าระวังคัดกรองผู้โดยสารเครื่องบิน  
ในเส้นทางที่บินตรงมาจากเมืองอู่ฮั่น ประเทศจีน ณ ท่าอากาศยานสุวรรณภูมิ ท่าอากาศยานดอนเมือง ท่าอากาศยาน
เชียงใหม่ท่าอากาศยานภูเก็ต และท่าอากาศยานกระบี่ จำนวน 137 เที่ยวบิน ผู้เดินทางและลูกเรือได้รับการคัดกรอง 
ทั้งสิ้น 21,522 ราย วันที่ 24 – 30 มกราคม 2563 ท่าอากาศยานเชียงราย ท่าอากาศยานเชียงใหม่ ท่าอากาศยาน
ภูเก็ต ท่าอากาศยานกระบี่ ท่าอากาศยานดอนเมือง และท่าอากาศยานสุวรรณภูมิ คัดกรองผู้โดยสารสายการบิน
จากสาธารณรัฐประชาชนจีน 114 เที่ยวบิน ผู้เดินทางและลูกเรือได้รับการคัดกรอง จำนวน 7,604 ราย  
วันที่ 30 มกราคม 2563 พบผู้ป่วยอาการเข้าได้ตามนิยามเพิ่มขึ้น จำนวน 78 ราย ทำให้รวมพบผู้ป่วยที่มี
อาการเข้าได้ตามนิยามทั้งหมด 280 ราย คัดกรองได้ที่สนามบิน จำนวน 37 ราย นอกจากนี้มีผู้ป่วยที่มีอาการ 
เข้าตามนิยามไปรับการตรวจรักษาที่โรงพยาบาล 236 ราย แบ่งเป็นโรงพยาบาลเอกชน 141 ราย และโรงพยาบาล
รัฐ 95 ราย รวมทั้งมีโรงแรม ศูนย์เอราวัณ มหาวิทยาลัย และมัคคุเทศก์ จำนวน 7 ราย และในจำนวนนี้ได้พักรักษา
ตัวรวม 175 ราย อยู่ที่โรงพยาบาลรัฐ 109 ราย และโรงพยาบาลเอกชน 66 ราย และสังเกตอาการห้องแยก 38 ราย 
ผู้ป่วยอาการดีขึ้นและได้กลับบ้านแล้วจำนวน 67 ราย พบผู้ป่วยยืนยันติดเชื้อ Novel Coronavirus 2019 จำนวน 
14 ราย รักษาหายและแพทย์ให้กลับบ้าน 6 ราย ส่วนผู้ป่วยรายอื่นที่ทราบเชื้อที่เป็นสาเหตุจากห้องปฏิบัติการ (44) 
ประกอบด้ วย  Influenza A 11 ร า ย , Influenza B 12 ร า ย , Influenza C 1 ร า ย , Adenovirus 1 ร า ย , 
Streptococcus pneumoniae 1 ราย, Bronchitis 4 ราย, Nasopharyngitis 2 ราย, Pharyngitis 3 ราย, Common 
cold 2 ราย , RSV infection 3 ราย , Tonsillitis 1 ร าย , Rhinovirus 1 ร าย  Hyperthyroid Fever 1 ร าย 
Pneumonia 1 ราย และรอสรุปผลตรวจวินิจฉัย 220 ราย 
 
4. มาตรการในประเทศไทย 
 เมื่อวันที่ 22 มกราคม 2563 กรมควบคุมโรค กระทรวงสาธารณสุข ได้ยกระดับศูนย์ปฏิบัติการภาวะ
ฉุกเฉิน เป็นระดับ 3 เพื่อติดตามสถานการณ์โรคทั้งในประเทศและต่างประเทศอย่างใกล้ชิด  และบริหารจัดการ
ทรัพยากร เสริมสร้างความเข้มแข็งของระบบการเฝ้าระวังค้นหาผู้ป่วยโรคปอดอักเสบจากเชื้อไวรัสที่มาจาก
ต่างประเทศ โดยเน้นการคัดกรองไข้ ณ ช่องทางเข้าออกประเทศที่ท่าอากาศยาน 5 แห่ง ได้แก่ ท่าอากาศยาน
นานาชาติสุวรรณภูมิ ดอนเมือง เชียงใหม่ ภูเก็ตและกระบี่ เพิ่มการเฝ้าระวังที่โรงพยาบาล สนับสนุนการเตรียม
ความพร้อมสำหรับรับมือโรคติดต่ออุบัติใหม่ โดยครอบคลุมระบบบริการสาธารณสุขทั้งในภาครัฐ ภาคเอกชน  
และชุมชนแหล่งท่องเที่ยว โดยบูรณาการการทำงานร่วมกันของกระทรวงคมนาคม กระทรวงการต่างประเทศ  
กระทรวงการท่องเที่ยวและกีฬา สำนักงานตำรวจแห่งชาติ และ กระทรวงการอุดมศึกษา วิทยาศาสตร์ วิจัย 
และนวัตกรรม และจัดทำรายงานสถานการณ์ฉบับภาษาอังกฤษและใบความรู้ที่เกี่ยวข้องกับโรคในฉบับ
ภาษาต่างประเทศ เผยแพร่ผ่านทางเว็บไซต์กรมควบคุมโรค  
วันที่ 23 มกราคม 2563 ได้ยกระดับการแจ้งเตือนโรคในผู้เดินทางเป็นระดับ 3 ให้หลีกเลี่ยงการเดินทาง
ไปยังพื้นที่ที่มีการระบาด 
 
 
 
 
 
 
 
 
 
   
 
 
 
 
 
 
 
 
 
 
 
5. การสื่อสารความเสี่ยงกับประชาชน 
● โรคติดเชื้อไวรัสโคโรนาสายพันธุ์ใหม่ 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ 
ล้างมือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ 
● สามารถเดินทางไปประเทศจีนได้ แต่ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด 
หรือมีมลภาวะ และไม่อยู่ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากเมืองอู่ฮั่น หากมีไข้ ร่วมกับอาการทางเดินหายใจ ได้แก่ ไอ เจ็บคอ  
มีน้ำมูก หายใจเหนื่อยหอบ ควรรีบพบแพทย์ทันท ีพร้อมทั้งแจ้งประวัติการเดินทางไปประเทศจีน 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคปอดอักเสบจากเชื้อไวรัสโคโรนา สายพันธุ์ใหม่ 2019
ได้ที่https://ddc.moph.go.th/viralpneumonia/index.php  
 
 
ทีมตระหนักรู้สถานการณ์ในภาวะฉุกเฉิน  
กรณีโรคปอดอักเสบรุนแรงจากเชื้อไวรัส (Viral Pneumonia) 
กรมควบคุมโรค  กระทรวงสาธารณสุข 
