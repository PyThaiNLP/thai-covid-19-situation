ฉบับที่ 236 วันที่26 สิงหาคม 2563 เวลา12.00 น.
1. สถานการณ์ในต่างประเทศ
รายงานผู้ป่วยยืนยันทั่วโลก รวม 213 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่26 สิงหาคม 2563 จำนวน 24,083,486 ราย มีอาการรุนแรง
61,789 ราย เสียชีวิต 823,917 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
5,956,036 ราย บราซิล 3,674,176 ราย อินเดีย 3,239,096 ราย รัสเซีย 970,865 ราย แอฟริกาใต้ 613,017 ราย
เปรู607,382 ราย เม็กซิโก 568,621 ราย โคลอมเบีย 562,128 ราย สเปน 423,224 ราย และชิลี400,985 ราย
ส่วนจีน เป็นอันดับที่ 35 มีจำนวนผู้ป่วย 84,996 ราย (รวม ฮ่องกง 4,711 ราย มาเก๊า46 ราย)
ประเด็นที่น่าสนใจในต่างประเทศ ณ วันที่ 26 สิงหาคม 2563
- สาธารณรัฐแห่งสหภาพพม่ามีสถิติผู้ป่วยสะสมจากโรคติดเชื้อไวรัสโคโรนา2019 เพิ่มอย่างรวดเร็วรวม
จำนวนผู้ป่วยมากกว่า500 คน โดยสถานการณ์ในรัฐยะไข่วิกฤติที่สุด พบผู้ติดเชื้อในชุมชนต่อเนื่อง จากสำนักข่าว
ต่างประเทศรายงานจากเมืองย่างกุ้ง วันที่ 26 ส.ค. กระทรวงสาธารณสุข รายงานสถานการณ์ภายในประเทศใน
รอบ 24 ชั่วโมงจนถึงเวลา20.30 น. ของวันอังคารที่ผ่านมาตามเวลาท้องถิ่น สถิติผู้ป่วยสะสมมีจำนวนอย่างน้อย
504 คน เพิ่มขึ้นเกือบ 100 ราย ภายในเวลา5 วัน รักษาหายแล้ว 341 ราย และเสียชีวิตอย่างน้อย 6 ราย
ขณะเดียวกัน ในรอบวันล่าสุดมีการยืนยันผู้ป่วย 30 คน เป็นสถิติรายวันสูงสุดนับตั้งแต่มีพบผู้ป่วยคนแรกเมื่อวันที่
23 มี.ค. ที่ผ่านมาขณะที่ผลการสอบสวนโรคของผู้ป่วยกลุ่มใหม่พบว่าเป็นผู้ที่เดินทางมาจากต่างประเทศเพียงคน
เดียว คือสหรัฐอเมริกาและอีก 29 คนที่เหลือได้รับเชื้อจากภายในประเทศ โดยพบมากที่สุดในรัฐยะไข่ 25 คน
ในจำนวนนี้ 10 คนอยู่ที่เมืองซิตเวซึ่งเป็นเมืองเอกทั้งนี้ รัฐยะไข่กำลังเป็นพื้นที่วิกฤติที่สุดของเมียนมาโดยนับตั้งแต่
พบผู้ติดเชื่อภายในชุมชนคนแรกเมื่อวันที่ 16 ส.ค. จำนวนผู้ป่วยสะสมในพื้นที่เพิ่มเป็นอย่างน้อย 81 ค น แล้ว
ส่งผลให้รัฐบาลสั่งล็อกดาวน์เมืองซิตเว "อย่างไม่มีกำหนด" ตั้งแต่วันที่ 20 ส.ค. ที่ผ่านมา
- ราชอาณาจักรสเปน ได้รับผลกระทบหนักที่สุดประเทศหนึ่งในยุโรป มีจำนวนผู้ติดเชื้อรายใหม่พุ่งสูง รัฐบาล
จึงได้ประกาศจะฝึกอบรมทหาร จำนวน 2,000 นาย เพื่อให้ปฏิบัติภารกิจในการติดตาม และช่วยระบุตัวผู้เสี่ยงต่อ
การติดเชื้อ และเคยสัมผัสใกล้ชิดผู้ป่วยด้วยโรคติดเชื้อไวรัสโคโรนา2019 เพื่อช่วยควบคุมการแพร่ระบาดของโรค
ติดเชื้อไวรัสโคโรนา2019 ในประเทศ เมื่อ 26 ส.ค. 63
- สาธารณรัฐประชาชนจีน กำหนดจัดมหกรรมแสดงสินค้าภาคบริการระดับนานาชาติของจีน ประจำปี2563
ที่กรุงปักกิ่งช่วงต้นเดือน ก.ย. 2563 ใช้ชื่องานไชน่าอินเตอร์เนชันนัล แฟร์(CIFITS) จุดเด่นของงานปีนี้คือการนำ
วัคซีนและน้ำยาทดสอบโรคติดเชื้อไวรัสโคโรนา2019 ซึ่งเป็นความสำเร็จทางด้านวิทยาศาสตร์และเทคโนโลยีของ
จีนในการต่อสู้กับการแพร่ระบาดของโรคติดเชื้อไวรัสโคโรนา2019 ใน เมื่อ 26 ส.ค. 63
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
วันที่ 25 สิงหาคม 2563 มีผู้ที่เดินทางเข้า-ออกระหว่างประเทศที่ได้รับการคัดกรอง จำนวน 7,255,799 คน
(ข้อมูล ณ วันที่ 24 สิงหาคม 2563) รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออกประเทศ
จำนวน 2,810 ราย รายละเอียดตามตารางที่ 1
ตาราง 1 การคัดกรองผู้ที่เดินทางเข้า-ออกระหว่างประเทศ
ประเภทการคัดกรอง
จำนวนผู้ได้รับ
การคัดกรอง
จำนวนผู้ป่วย
สะสม
ผู้ที่ได้รับการคัดกรอง 7,255,799 คน 2,810 ราย
● คัดกรองที่สนามบิน* (44,581 เที่ยวบิน) 4,571,197 คน 2,792 ราย
● คัดกรองที่ท่าเรือ** 167,759 คน 2 ราย
● ด่านพรมแดนทางบก*** 2,255,475 คน 16 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวฒันะ**** 261,368 คน 0 ราย
หมายเหตุ: *เริ่มวันที่ 3 มกราคม 2563, **เริ่มวันที่ 1 มกราคม 2563, ***เริ่มวันที่ 1 กุมภาพันธ์2563, ****เริ่มวันที่
30 มกราคม 2563
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 26 สิงหาคม 2563 ณ เวลา12.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
1,568 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 411,200 ราย รายละเอียดตาม
ตารางที่ 2
ตาราง 2 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
จำนวนการตรวจทางห้องปฏิบัติการ 799,471 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวังโรค*
411,200 ราย
9,775 ราย
69,581 ราย
308,915 ราย
ผู้ป่วยที่มีอาการตามนิยามเฝ้าระวังโรค 411,200 ราย
• คัดกรองผู้ที่เดินทางเข้า-ออกระหว่างประเทศ 2,810 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 129,802 ราย โรงพยาบาลรัฐ 278,500 ราย)
408,302 ราย
• อื่นๆ 88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
3,403 ราย
3,237 ราย
108 ราย
58 ราย
การติดเชื้อของผู้ป่วยยืนยันสะสม
• จากภายในประเทศ
3,403 ราย
2,444 ราย
959 ราย
ประเภทของผู้ป่วย จำนวนผู้ป่วยสะสม
• จากต่างประเทศ
กักกันในพื้นที่ที่รัฐกำหนด**
466 ราย
หมายเหตุ: *ข้อมูลปรับปรุงรายสัปดาห์**เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3
เมษายน 2563
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 36 ปี
(1 เดือน - 97 ปี) เพศชาย 1,904 ราย เพศหญิง 1,499 ราย (ชาย:หญิง = 1.27:1) สัญชาติไทย 3,056 ราย
สัญชาติอื่น ๆ 338 ราย และไม่ทราบ 9 ราย มีประวัติโรคประจำตัว 208 ราย และไม่มีโรคประจำตัว 3,195 ราย
พบผู้ป่วยจากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาใน
โรงพยาบาลด้วยตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 466
ราย จากการตรวจคนเข้าเมืองจังหวัดสงขลา65 ราย และจากการค้นหาเชิงรุก (Active Case Finding) 55 ราย
3. มาตรการในประเทศไทย
• พลเอกประยุทธ์จันทร์โอชานายกรัฐมนตรีให้กำลังใจเจ้าหน้าที่ด่านกรมควบคุมโรค สนามบินนานาชาติ
อู่ตะเภาสร้างความเชื่อมั่นมาตรการเฝ้าระวังป้องกันควบคุมโรค ทั้งนี้ ผู้เดินทางทุกคนจะถูกคัดกรอง วัดอุณหภูมิ
ร่างกายและตรวจสุขภาพตามที่กรมควบคุมโรคกำหนด หากพบผู้เดินทางที่ไม่ผ่านการคัดกรอง จะถูกสอบสวนโรค
ที่ห้องแยกกัก และรายงานข้อมูลไปที่สำนักงานป้องกันควบคุมโรคที่ 6 กรมควบคุมโรค และสำนักงานสาธารณสุข
จังหวัดระยอง เพื่อส่งต่อเข้ารับรักษาตามระบบ นอกจากนี้ผู้เดินทางที่ผ่านการคัดกรอง จะต้องถูกกักตัวที่สถานที่
กักตัวที่รัฐกำหนด หรือสถานที่กักตัวทางเลือก จนครบ 14 วัน โดยจะมีการตรวจหาเชื้อในผู้เข้าพักทุกคน
อย่างน้อย 2 ครั้ง เพื่อยืนยันให้มั่นใจว่าจะไม่มีการแพร่เชื้อ เพื่อความปลอดภัย
• กระทรวงสาธารณสุข ร่วมลงพื้นที่กับคณะของศูนย์บริหารสถานการณ์แพร่ระบาดของโรคติดเชื้อไวรัสโคโรนา
2019 ณ อำเภอเกาะสมุย เพื่อหารือเตรียมความพร้อม รองรับนักท่องเที่ยวต่างชาติภายใต้รูปแบบ “Samui
Bubble Model” นอกจากนี้ ยังกำหนดมาตรการให้นักท่องเที่ยวชาวต่างชาติที่ จะเข้ามาที่จังหวัดภูเก็ต และ
อำเภอเกาะสมุย ในช่วงเดือนกันยายน และตุลาคม ต้องเข้าสถานที่กักกันแห่งรัฐทางเลือก (Alternative state
quarantine) 14 วัน
• กระทรวงสาธารณสุข เข้มมาตรการคัดกรองโรคติดเชื้อไวรัสโคโรนา2019 และระบบรับรองการเป็น
สถานกักตัวในโรงพยาบาลทางเลือก ให้มีการบริหารจัดการอย่างเป็นระบบ กรณีตรวจพบเชื้อภายหลังเดินทางเข้า
ประเทศ พบได้เช่นเดียวกับสถานกักตัวอื่น ๆ ซึ่งทุกคนต้องเข้าสู่ระบบการรักษาเพื่อความปลอดภัย และมั่นใจว่า
จะไม่นำเชื้อโรคติดเชื้อไวรัสโคโรนา2019 มาแพร่ระบาดในไทย
• กรมวิทยาศาสตร์กรแพทย์ประกาศห้องปฏิบัติการเครือข่ายตรวจ SAR-CoV-2 ที่ผ่านการทดสอบความ
ชำนาญตามห้องปฏิบัติการ จำนวน 223 แห่ง
4. การสื่อสารความเสี่ยงกับประชาชน
● กรณีมีการเดินทางโดยใช้รถขนส่งสาธารณะทั้งภายในจังหวัด รวมถึงการเดินทางข้ามเขตพื้นที่จังหวัด
o ผู้ประกอบการ ต้องจัดระบบและระเบียบต่าง ๆ เช่น การทำความสะอาดยานพาหนะการคัดกรอง
ผู้โดยสาร การเน้นให้ผู้ให้บริการสวมหน้ากากอนามัยหรือหน้ากากผ้ารวมทั้งให้มีการจอดพักรถ ควร
จัดให้มีการนั่งตามมาตรการการเว้นระยะห่างทางสังคม
o ผู้ใช้บริการ สวมหน้ากากอนามัยหรือหน้ากากผ้าตลอดระยะการเดินทาง และงดการพูดคุย รวมถึง
การรับประทานอาหารบนรถขนส่งสาธารณะและลงทะเบียนก่อนเข้าและออกจากสถานที่
● สำหรับสถานที่ประกอบการอื่น ๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้าผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้องกันการแพร่ระบาดของโรคติดเชื้อไวรัสโคโรนา2019
● กรณีที่อยู่ในบริเวณที่ผู้คนพลุกพล่าน หรืออยู่ในสถานที่ที่การระบายอากาศเป็นระบบปิด เช่น อยู่ในห้อง
ประชุม ศูนย์แสดงสินค้าศูนย์การค้าโรงภาพยนตร์เป็นต้น ให้ใช้หน้ากากอนามัยหรือหน้ากากผ้าและรักษา
ระยะห่างไม่น้อย กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดด้วยน้ำและสบู่ หรือแอลกอฮอล์เจล ไม่นำมือมาสัมผัสตาจมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข
ภาคผนวก
ประเภท ตอนพิเศษ ง
1. ประกาศ เรื่อง การขยายระยะเวลาการประกาศสถานการณ์ฉุกเฉินในทุกเขตท้องที่ทั่วราชอาณาจักร
(คราวที่ 3) http://www.ratchakitcha.soc.go.th/DATA/PDF/2563/E/153/T_0027.PDF
2. ประกาศ เรื่อง การให้ประกาศที่คณะรัฐมนตรีกำหนดตามประกาศสถานการณ์ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/153/T_0029.PDF
3. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์
ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/153/T_0030.PDF
4. ข้อกำหนด ออกตามความในมาตรา9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 11) http://www.ratchakitcha.soc.go.th/DATA/PDF/2563/E/153/T_0031.PDF
5. ข้อกำหนด ออกตามความในมาตรา9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 12) http://www.ratchakitcha.soc.go.th/DATA/PDF/2563/E/153/T_0035.PDF
6. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (โควิด - 19) ที่ 6/2563
เรื่อง แนวปฏิบัติตามข้อกำหนดออกตามความในมาตรา9 แห่งพระราชกำหนดการบริหารราชการใน
สถานการณ์ฉุกเฉิน พ.ศ. 2548 (ฉบับที่ 5)
http://www.ratchakitcha.soc.go.th/DATA/PDF/2563/E/153/T_0037.PDF
7. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (โควิด - 19) ที่ 7/2563
เรื่อง แนวปฏิบัติตามข้อกำหนดออกตามความในมาตรา9 แห่งพระราชกำหนดการบริหารราชการใน
สถานการณ์ฉุกเฉิน พ.ศ. 2548 (ฉบับที่ 6)
http://www.ratchakitcha.soc.go.th/DATA/PDF/2563/E/153/T_0038.PDF
8. ข้อกำหนด ออกตามความในมาตรา9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 13) http://www.ratchakitcha.soc.go.th/DATA/PDF/2563/E/174/T_0077.PDF
9. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (โควิด - 19) ที่ 8/2563
เรื่อง แนวปฏิบัติตามข้อกำหนดออกตามความในมาตรา9 แห่งพระราชกำหนดการบริหารราชการใน
สถานการณ์ฉุกเฉิน พ.ศ. 2548 (ฉบับที่ 7)
http://www.ratchakitcha.soc.go.th/DATA/PDF/2563/E/174/T_0081.PDF