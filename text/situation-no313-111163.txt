ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,311,039 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 353,562 ราย
จำนวนการตรวจทางห้องปฏิบัติการ 932,320 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
504,910 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 504,910 ราย
• คัดกรองผู้ที่เดินทางเข้า-ออกระหว่างประเทศ 3,512 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 153,500 ราย โรงพยาบาลรัฐ 347,810 ราย)
501,310 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 313 วันที่ 11 พฤศจิกายน 2563 เวลา 12.00 น.
1. ประเด็นทีน่าสนใจในต่างประเทศ ณ วันที่11 พฤศจิกายน 2563
• สหรัฐอเมริกา กรมสาธารณสุขแห่งเมืองชิคาโด กล่าวว่ารัฐต่าง ๆ จะถูกกำหนดเป็นรหัสสี แสดงระดับ
การแจ้งเตือนการเดินทางทั้งไปและกลับจากพื้นที่เหล่านั้น โดยสีแดง: มีการระบาดรุนแรงกว่าชิคาโก (60 รายต่อ
100,000 คนต่อวัน) สีส้ม: มีการระบาดไม่รุนแรงเท่าชิคาโก แต่ยังมากกว่า 15 รายต่อ 100,000 คนต่อวัน โดย
คำแนะนำของรัฐสีแดงและส้มคือควรหลีกเลี่ยงการเดินทางและผู้ที่เดินทางมาจากรัฐเหล่านี้จะต้องกักตัวเป็นเวลา 14
วันหรือมีผลการตรวจเป็นลบไม่เกิน 72 ชั่วโมงก่อนเดินทางมาถึง และ 3.สีเหลือง: รัฐที่มีผู้ป่วยน้อยกว่า 15 รายต่อ
100,000 ต่อวัน คำแนะนำคือการเดินทางจากรัฐสีเหลืองไม่จำเป็นต้องมีการกักตัว แต่ชิคาโกแนะนำให้หลีกเลี่ยงการ
เดินทางที่ไม่จำเป็น ทั้งนี้รหัสสีจะอัพเดตทุกสองสัปดาห์โดยพิจารณาจากค่าเฉลี่ยผู้ป่วยของรัฐและชิคาโก ปัจจุบัน 13
รัฐเป็นสีแดงและ 32 รัฐและเปอร์โตริโกเป็นสีส้ม
• ประเทศมาเลเซีย รัฐมนตรีประจำสำนักนายกรัฐมนตรี ฝ่ายกิจการพิเศษกล่าวว่า รัฐบาลมาเลเซียเริ่ม
บังคับใช้มาตรการควบคุมการเคลื่อนไหวแบบมีเงื่อนไข (Conditional Movement Control Order: CMCO) ในทุก
รัฐฝั่งคาบสมุทรมลายู ระหว่าง 9 พฤศจิกายน – 6 ธันวาคม 2563 ยกเว้น 3 รัฐ ได้แก่ รัฐกลันตัน ปะหัง และปะลิส
หลังจากจำนวนผู้ติดเชื้อโควิด 19 รายวันในมาเลเซียเมื่อ 6 พฤศจิกายน 2563 เพิ่มขึ้นสูงสุดเป็นประวัติการณ์ที่
1,755 คน โดยภายใต้มาตรการ CMCO ทางการมาเลเซียจะเข้มงวดข้อปฏิบัติมาตรฐาน (SOP) สำหรับกิจกรรมทาง
สังคม รวมถึงมาตรการเดินทางข้ามรัฐมากขึ้น ส่วนเมืองกูชิง รัฐซาราวัก จะบังคับใช้มาตรการ CMCO เช่นกัน ในช่วง
9-22 พฤศจิกายน 2563
• สาธารณรัฐสิงคโปร์ สถาบันด้านโรคติดเชื้อของมหาวิทยาลัยแห่งชาติสิงคโปร์และบริษัท Arcturus
Therapeutics ของสหรัฐอเมริกา ร่วมกันพัฒนาวัคซีน โดยสถาบันด้านโรคติดเชื้อของมหาวิทยาลัยแห่งชาติสิงคโปร์
ระบุว่า วัคซีนดังกล่าวแตกต่างกับวัคซีนของบริษัทอื่น ๆ โดยวัคซีนสามารถป้องกันโควิด-19 ด้วยการฉีดเพียงหนึ่งครั้ง
และสามารถใช้กับคนในหลากหลายชาติพันธุ์ และคาดว่าจะได้ใช้ในเดือนมีนาคม 2564
• สหพันธ์สาธารณรัฐบราซิล หน่วยงานกำกับดูแลด้านสาธารณสุขของบราซิล หรือ Anvisa สั่งระงับการ
ทดสอบวัคซีนโควิด-19 ที่พัฒนาโดยบริษัท Sinovac ของสาธารณรัฐประชาชนจีน หลังพบผลข้างเคียงรุนแรง แต่
ไม่ได้เปิดเผยระยะเวลาที่จะระงับ ซึ่งเหตุการณ์นี้เกี่ยวข้องกับการฆ่าตัวตายของอาสาสมัครที่ได้รับการยืนยันจาก
ทางการท้องถิ่นรัฐเซาเปาโล ซึ่งเป็นสถานที่ทดสอบวัคซีน และเจ้าหน้าทีอ่ยู่ระหว่างสอบสวนสาเหตุ
2. มาตรการในประเทศไทย
• ผู้อำนวยการสถาบันวัคซีนแห่งชาติ กล่าวว่าจุฬาลงกรณ์มหาวิทยาลัยดำเนินการทดลองวัคซีนเป็นไป
ตามแผนการที่กำหนดไว้ โดยเตรียมทดสอบในมนุษย์ช่วงเดือนมกราคม-กุมภาพันธ์ 2564 เมื่อบริษัทไฟเซอร์วิจัยถึง
ขั้นที่สามารถบอกได้ว่าภูมิคุ้มกันตัวไหนเป็นตัวกำหนดที่ช่วยยับยั้งป้องกันโรค ทำให้การวิจัยในไทยสามารถเทียบเคียง
ภูมิคุ้มกันที่เป็นตัวกำหนดได้ชัดเจนขึ้น และในสัปดาห์ที่ 3 ของเดือนพฤศจิกายนนี้ หน่วยงานของไทยจะประชุมหารือ
กับบริษัทไฟเซอร์เกี่ยวกับข้อมูลเชิงลึกของวัคซีน และขณะนี้อยู่ระหว่างการจัดเรียงความสำคัญกลุ่มเสี่ยงที่ต้องได้รับ
วัคซีน โดยกลุ่มแรกที่จะได้รับ คือ บุคลากรทางการแพทย์ที่มีความเสี่ยง ส่วนกลุ่มอื่น ๆ อยู่ระหว่างการพิจารณา คาด
ว่าทั้งหมดจะชัดเจนภายในสิ้นเดือนธันวาคมนี้ จากนั้นจึงจะเสนอต่อคณะกรรมการวัคซีนแห่งชาติพิจารณาต่อไป
• รองนายกรัฐมนตรีและรัฐมนตรีว่าการกระทรวงสาธารณสุข กล่าวถึงการพบผู้ติดเชื้อโควิด-19 ระดับวีไอ
พีที่มาจากต่างประเทศว่าการติดเชื้อน่าจะเกิดจากประเทศต้นทางมากกว่า จึงต้องย้ำไปยังสายการบินต้นทางและ
สถานเอกอัครราชทูตต้นทางที่อนุมัติให้คนเดินทางเข้ามาและจะต้องมีมาตรการเพิ่มเติมมากกว่านี้ ทั้งนี้ยังพบผู้ติดเชื้อ
ในสถานที่กักตัวและทุกเที่ยวบินที่เข้ามาพบคนติดเชื้อแทบทุกเที่ยวบิน จึงยังคงต้องกักตัว 14 วันเช่นเดิม
• ผู้อำนวยการกองระบาดวิทยา กรมควบคุมโรค แถลงข่าวกรณีทหารมาประชุมวางแผนขั้นสุดท้าย การ
ฝึกผสมคอบร้าโกลว์ 21 ที่บ้านฉาง จังหวัดระยอง กลับเกาหลีใต้ ตรวจพบโรคโควิด-19 ที่สนามบินอินชอล โดยในการ
ประชุมมีนายทหารไทยและต่างชาติเข้าร่วม 202 นาย แบ่งเป็น ทหารสหรัฐอเมริกา 12 นาย ประเทศเกาหลี 5 นาย
สาธารณรัฐอินโดนีเซีย เครือรัฐออสเตรเลีย ประเทศละ 2 นาย สาธารณรัฐสิงคโปร์ ประเทศญี่ปุ่น สาธารณรัฐ
ประชาชนจีน และสาธารณรัฐอินเดียประเทศละ 1 นาย ที่เหลือ 177 นายเป็นทหารไทย ขณะนี้ทีมปฏิบัติการ
สอบสวนควบคุมโรคทั้งส่วนกลางและภูมิภาค ร่วมกับสำนักอนามัยกรุงเทพมหานคร ได้ออกทำการสอบสวนทั้ง
โรงแรมที่พัก โรงแรมที่จัดประชุม ซึ่งอยู่ระหว่างขอรูปแบบการจัดประชุมและข้อมูลอื่น ๆ ประกอบการจำแนกกลุ่ม
เสี่ยงสูง เสี่ยงต่ำ อย่างไรก็ตาม การที่อยู่ห้องประชุมร่วมกันนานกว่า 15 นาที ถือว่ามีความเสี่ยงสูง ในส่วนของทหาร
ไทยที่เข้าร่วมการฝึกได้กักตัวและตรวจหาเชื้อ อยู่ระหว่างรอผล ส่วนนายทหารต่างชาติ จะประสานผ่านกฎอนามัย
ระหว่างประเทศเพื่อแจ้งไปยังประเทศต้นทาง โดยสันนิษฐานการติดเชื้อ 3 ข้อ ได้แก่ 1.อาจจะติดเชื้อจากประเทศ
เกาหลี 2.การติดเชื้อจากสถานที่กักตัว และ 3.ติดระหว่างร่วมประชุม
3. ประเมินความเสี่ยงสถานการณ์โรคติดเชื้อไวรัสโคโรนา 2019
ผู้ติดเชื้อที่พบในช่วงสัปดาห์ที่ผ่านมา (วันที่ 4-11 พฤศจิกายน 2563) ส่วนใหญ่ตรวจพบในสถานกักกันแห่ง
รัฐ ทั้งที่เป็น State quarantine และ Alternative state quarantine ซึ่งเมื่อพิจารณาจากประเทศต้นทางของผู้ติด
เชื้อเหล่านี้ ล้วนแต่เป็นประเทศที่ยังมีจำนวนผู้ป่วยติดเชื้อสูงอยู่ และเป็นประเทศที่อยู่ในทวีปยุโรป ดังนั้น อาจต้อง
เพิ่มความเข้มข้นของการคัดกรองผู้ป่วย ที่มีประวัติเดินทางจากประเทศเหล่านี้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข