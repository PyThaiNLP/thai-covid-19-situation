-
ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,780,991 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 451,449 ราย
จำนวนการตรวจทางห้องปฏิบัติการ 1,468,814 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,041,404 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,041,404 ราย
• คัดกรองผู้ที่เดินทางเข้า-ออกระหว่างประเทศ 4,132 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 265,339 ราย โรงพยาบาลรัฐ 771,845 ราย)
1,037,184 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 405 วันที่ 11 กุมภาพันธ์2564 เวลา 12.00
น.
1. ประเด็นที่น่าสนใจในต่างประเทศ ณ วันที่ 11 กุมภาพันธ์ 2564
• องค์การอนามัยโลก (WHO) รายงานว่า ผู้ป่วยโรคโควิด 19 ทั่วโลกลดลง 17% ในสัปดาห์ที่แล้ว ซึ่งลดลง
ติดต่อกันเป็นสัปดาห์ที่ 4 และพบจำนวนผู้เสียชีวิตรายใหม่ลดลง 10% เมื่อเทียบกับสัปดาห์ก่อนหน้า
• สาธารณรัฐเกาหลี อนุมัติให้ใช้วัคซีนป้องกันโควิด 19 ที่พัฒนาโดย AstraZeneca และ Oxford University
ในกรณีฉุกเฉิน สำหรับผู้ใหญ่ทุกคน รวมถึงเพิ่มข้อควรระวังในการใช้กับผู้ที่มีอายุ 65 ปีขึ้นไป การฉีดวัคซีน
AstraZeneca ครั้งแรกในเกาหลีใต้จะเริ่มในวันที่ 26 กุมภาพันธ์นี้
• บรูไน กระทรวงสาธารณสุขของบรูไน กล่าวว่า ได้รับวัคซีนป้องกันโควิด 19 ของซิโนฟาร์มที่ประเทศจีน
บริจาคเมื่อวันอังคารที่ผ่านมา และกำลังทบทวนแผนการกระจายวัคซีนตามลำดับความสำคัญ
• สาธารณรัฐอิสลามอิหร่าน ดำเนินการฉีดวัคซีนป้องกันโควิด 19 ให้ประชาชนทั่วประเทศแล้ว โดยใช้วัคซีนสปุตนิค
ไฟว์ที่รับมาจากประเทศรัสเซียเมื่อสัปดาห์ก่อน นอกจากนี้เจ้าหน้าที่สำนักงานอาหารและยาของอิหร่าน ได้เดินทางไปยัง
ประเทศรัสเซียศึกษากระบวนการผลิตวัคซีนสปุตนิค ไฟว์ เพื่อเตรียมการร่วมผลิตวัคซีนดังกล่าวในประเทศอิหร่านต่อไป
• สหรัฐอเมริกา ผลสำรวจความคิดเห็นของ Gallup พบว่าผู้ตอบแบบสอบถามเต็มใจที่จะรับการฉีดวัคซีน
ป้องกันโควิด 19 เพิ่มขึ้นจาก 65% เป็น 71% แต่ยังมีความกังวลเรื่องประสิทธิภาพของวัคซีนต่อไวรัสกลายพันธุ์
• อังกฤษ ขณะนี้มีประชาชนกลุ่มเสี่ยงสูงสุดในประเทศเข้ารับวัคซีนเข็มแรกแล้ว 13 ล้านคน คิดเป็นร้อยละ 90
ของกลุ่มเสี่ยงทั้งหมด โดยประชาชนที่มีอายุมากกว่า 75 ปี ร้อยละ 90 ได้รับการฉีดวัคซีนแล้ว ทั้งนี้รัฐบาลได้กระตุ้น
ให้กลุ่มเสี่ยงสูงที่เหลืออีก 2 ล้านคน เข้ารับวัคซีนให้ครบภายในกลางเดือนกุมภาพันธ์นี้
• ราชอาณาจักรสวีเดน มีรายงานผู้ติดเชื้อใหม่ 4,070 ราย ใน 24 ชั่วโมงที่ผ่านมา รวมจำนวนผู้ป่วยทั้งหมด
600,244 ราย เสียชีวิตสะสม 12,326 ราย และยังคงต่อสู้กับไวรัสโคโรนา 2019 สายพันธุ์ใหม่ที่แพร่ระบาดมากขึ้น
นอกจากนี้ มีประชาชนเพียงร้อยละ 3.86 ของประชากรในประเทศที่ได้รับการฉีดวัคซีนโควิด 19 แล้ว
• สาธารณรัฐแอฟริกาใต้ รัฐบาลอาจขายหรือแลกวัคซีนป้องกันโควิด 19 ของบริษัทแอสตร้าเซนเนก้าที่
แอฟริกาใต้มีอยู่ หลังจากที่รัฐบาลได้ประกาศระงับการฉีดวัคซีนของแอสตร้าเซนเนก้าก่อนหน้านี้ ทั้งนี้ แอฟริกาใต้
เตรียมฉีดวัคซีนของบริษัทจอห์นสัน แอนด์ จอห์นสัน (J&J) ให้กับประชาชนในสัปดาห์หน้า
• ความคืบหน้าการฉีดวัคซีนป้องกันโรคโควิด 19 ของทั่วโลก โดยมีการฉีดไปแล้วกว่า 152 ล้านโดส ใน 75 ประเทศ
2. มาตรการในประเทศไทย
• กระทรวงสาธารณสุขและกระทรวงมหาดไทย ร่วมลงนามในบันทึกข้อตกลงความร่วมมือการบูรณาการ
เสริมสร้างวัคซีนใจในชุมชน ใช้ดูแลใจประชาชนทั่วทั้งประเทศ พร้อมเน้นย้ำ “วัคซีนใจฉีดได้เลยไม่ต้องรอ” ขยายผล
จาก 1,120 ชุมชน ครบทุกตำบล ตั้งเป้าหมายให้ประชาชนได้รับการส่งเสริมสุขภาพจิตทั้งในระดับบุคคล ครอบครัว
และชุมชน มีความเข้มแข็งทางใจในการเผชิญหน้ากับสถานการณ์การแพร่ระบาดของโรคโควิด 19 และสามารถก้าว
ข้ามวิกฤตในครั้งนี้ไปได้
• กระทรวงสาธารณสุข ขับเคลื่อนนโยบายสุขภาพดีวิถีใหม่ (New Normal) ผ่านมาตรการ “ตรุษจีนปลอดภัย
ห่างไกลโควิด 19” แนะนำประชาชนในช่างเทศกาลตรุษจีนปีนี้ อาจใช้วิธีการสั่งซื้อสิ้นค้าประกอบพิธีตรุษจีนทาง
ออนไลน์แทน เพื่อลดความแออัด และสะดวก ได้ของครบ และอาจจะได้ราคาที่ถูกกว่า ประหยัดค่าใช้จ่ายในการ
เดินทางไปซื้อที่ตลาดหรือซุปเปอร์มาร์เก็ต อีกทั้งลดความเสี่ยงต่อการติดเชื้อไวรัสโคโรนา 2019
• จังหวัดตาก มีคำสั่งปิดสถานที่และห้ามผู้ใดเข้า-ออก ย่านชุมชนมัสยิดอันซอร์ ในพื้นที่ ต.แม่สอด อ.แม่สอด
จ.ตาก ได้แก่ 1) ปิดซอยทางเข้าเบ็ญจลักษณ์การบัญชี ตลอดแนว 2) ปิดซอยบริเวณด้านข้างโรงสีเข็งซิน ตลอดแนว
3) ปิดซอยบริเวณด้านข้างโกดังตั้งคิมเชียง ตลอดแนว 4) ปิดซอยสามแยกบริเวณด้านข้างปั๊มน้ำมันแม่สอดบริการ
ตลอดแนว 5) ปิดซอยทางเข้าหน้าร้านมอลลี่ คาเฟ่ ตลอดแนว ตั้งแต่วันที่11 -17 ก.พ. ตั้งแต่เวลา 24.00 น. เว้นแต่มี
เหตุจำเป็นและได้รับอนุญาตจากเจ้าพนักงานควบคุมโรคติดต่อ
3. ประเมินความเสี่ยงสถานการณ์โรคติดเชื้อไวรัสโคโรนา 2019
สถานการณ์การระบาดของโรคติดเชื้อไวรัสโคโรนา 2019 ในระดับโลก พบผู้ป่วยสะสมรวมมากกว่า 107
ล้านคน โดยจำนวนผู้ป่วยรายวันเริ่มมีแนวโน้มลดลงในระดับต่ำกว่า 5 แสนคนต่อวัน ส่วนจำนวนผู้เสียชีวิตรายวันเริ่ม
คงตัวอยู่ในช่วง 10,000-15,000 คนต่อวัน รวมผู้เสียชีวิตทั้งหมดมากกว่า 2.3 ล้านคน โดยผู้ป่วยรายใหม่พบมากใน
สหรัฐอเมริกา บราซิล ฝรั่งเศส สเปน รัสเซีย และสหราชอาณาจักร สำหรับในประเทศไทย พบแนวโน้มผู้ติดเชื้อใน
ชุมชนรายวันลดลงอยู่ในระดับต่ำกว่า 100 รายต่อวัน โดยในสัปดาห์ที่ผ่านมามีการคัดกรองเชิงรุกอย่างเข้มข้น ทำให้
พบผู้ติดเชื้อที่ไม่แสดงอาการวันละหลายร้อยรายโดยเฉพาะในจังหวัดสมุทรสาคร ซึ่งในสัปดาห์นี้ผู้ที่ติดเชื้อที่พบจาก
การคัดกรองเชิงรุกก็ลดลงในระดับต่ำกว่า 150 รายต่อวันเช่นกัน อย่างไรก็ตาม ในสัปดาห์นี้ยังคงพบผู้ติดเชื้อใหม่
เกิดขึ้นใน กทม. และปริมณฑล รวมถึงจังหวัดในภาคตะวันตกที่ใกล้เคียงจังหวัดสมุทรสาคร และในวันนี้พบกลุ่มก้อน
ของผู้ติดเชื้อใหม่ที่อำเภอแม่สอด จังหวัดตาก แสดงให้เห็นว่ายังคงมีการแพร่กระจายเชื้อในระดับต่ำ ๆ ในกลุ่มจังหวัด
ภาคกลาง และภาคตะวันตก รวมทั้งเขตชายแดนระหว่างประเทศยังคงเป็นจุดเสี่ยงในการแพร่กระจายเชื้อ ความ
ร่วมมือในการป้องกันตนเอง และลดความเสี่ยงในการแพร่กระจายเชื้อจึงยังคงเป็นเรื่องที่จำเป็น จึงขอความร่วมมือ
ประชาชนในการสวมใส่หน้ากากอนามัย ล้างมือบ่อย ๆ ลดการเดินทางที่ไม่จำเป็น โดยเฉพาะสถานที่เสี่ยงที่มีคน
รวมกันอยู่อย่างแออัด สแกนไทยชนะ หรือใช้หมอชนะเมื่อเดินทางไปยังที่ต่าง ๆ และหากมีอาการไข้ ไอ เจ็บคอ มี
น้ำมูก หรือจมูกไม่รับกลิ่น ให้รีบพบแพทย์ และเปิดเผยประวัติการเดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข