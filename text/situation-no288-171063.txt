ฉบับที่ 288 วันที่17 ตุลาคม 2563 เวลา 12.00 น.
1. สถานการณ์ในต่างประเทศ
รายงานผู้ป่วยยืนยันทั่วโลก รวม 214 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 17 ตุลาคม 2563 จำนวน 39,633,170 ราย มีอาการรุนแรง
71,522 ราย เสียชีวิต 1,109,833 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
8,288,278 ราย อินเดี ย 7,432,680 ราย บราซิล 5,201,570 ราย รัสเซี ย 1,384,235 ราย สเปน 982,723 ราย
อาร์เจนตินา 965,609 ราย โคลอมเบีย 945,354 ราย เปรู 862,417 ราย เม็กซิโก 841,661 ราย และ ฝรั่งเศส 834,770
ราย ส่วนจีน เป็นอันดับที่ 53 มีจำนวนผู้ป่วย 90,926 ราย (รวม ฮ่องกง 5,221 ราย มาเก๊า 46 ราย)
ประเด็นที่น่าสนใจในต่างประเทศ ณ วันที่ 17 ตุลาคม 2563
• สหรัฐอเมริกา บริษัทไฟเซอร์ แถลงว่า บริษัทมีแผนจะยื่นจดทะเบียนวัคซีนต้านเชื้อไวรัสโคโรนา 2019
ต่อสำนักงานอาหารและยาของสหรัฐอเมริกา (FDA) ในช่วงปลายเดือนพฤศจิกายน 2563 หากข้อมูลยืนยันผลการ
ทดลองว่ามีความปลอดภัย เพื่อให้สามารถใช้วัคซีนที่เป็นปัจจัยสำคัญในการป้องกันการแพร่ระบาดของโรคติดเชื้อ
ไวรัสโคโรนา 2019 ในสหรัฐอเมริกาที่ขณะนี้มีจำนวนผู้ป่วยติดเชื้อมากกว่า 8,200,000 ราย และผู้ติดเชื้อเสียชีวิต
มากกว่า222,000 ราย
• ราชอาณาจักรเบลเยี่ยม กรุงบัสเซลล์ นายกรัฐมนตรีแถลงว่า สืบเนื่องจากสถานการณ์การแพร่
ระบาดของโรคติดเชื้อไวรัสโคโรนา 2019 ในเบลเยี่ยมทวีความรุนแรง และส่งผลกระทบต่อทุกภาคส่วนมากขึ้น
อย่างชัดเจน ดังนั้น รัฐบาลจำเป็นต้องยกระดับมาตรการบางอย่าง เพื่อป้องกันไม่ให้สถานการณ์เลวร้ายมากกว่า
นี้ พร้อมยืนยันว่ามีมาตรการช่วยเหลืออย่างสุดความสามารถ ทั้งนี้ มาตรการดังกล่าวได้แก่ ร้านอาหารและบาร์
ทุกแห่งในเบลเยี่ยมต้องปิดให้บริการจำหน่ายอาหารและเครื่องดื่มแบบรับประทานอาหารที่ร้าน แต่สามารถ
ให้บริการแบบกลับบ้าน และบริการส่งตามบ้านได้ และต้องปิดทำการภายใน 22.00 น. ตามเวลาท้องถิ่น ส่วน
การจำหน่ายเครื่องดื่มแอลกอฮอล์ทุกประเภทต้องปิดทำการก่อน 20.00 น . ตามเวลาท้องถิ่นแต่ละวันซึ่ง
มาตรการดังกล่าวมีผลบังคับใช้ตั้งแต่วันที่ 16 ต.ค.63 เป็นระยะเวลา 4 สัปดาห์
• สาธารณรัฐประชาชนจีน เมื่อวันที่ 16 ตุลาคม 2563 เจ้าหน้าที่สาธารณสุขนครชิงเต่า มณฑลซานตง
ทางตะวันออกของจีน เปิดเผยว่า การฆ่าเชื้อโรคในห้องสแกนคอมพิวเตอร์ (CT) ที่โรงพยาบาลทรวงอกชิงเต่า
(Qingdao Chest Hospital) อย่างไม่เหมาะสม เป็นต้นเหตุของการระบาดของโรคติดเชื้อไวรัสโคโรนา 2019 แบบ
กลุ่มก้อนเมื่อไม่นานนี้ ก่อนหน้านี้ เมื่อวันที่ 24 ก.ย. มีการตรวจพบคนงานขนสินค้าอาหารทะเลแช่แข็งนำเข้าลงจาก
เรือที่ท่าเรือชิงเต่าเป็นผู้ป่วยโรคไวรัสโคโรนา 2019 ที่ไม่แสดงอาการ และถูกส่งกักกันตัวที่โรงพยาบาลทรวงอกชิงเต่า
ก่อนเข้ารับการสแกนคอมพิวเตอร์ในห้องดังกล่าว โดยรองเลขาธิการพรรคคอมมิวนิสต์ประจำคณะกรรมการสุขภาพ
ซานตง แถลงข่าวว่าเนื่องด้วยการฆ่าเชื้อโรคที่ไม่เหมาะสม ห้องสแกนคอมพิวเตอร์จึงเกิดการปนเปื้อนเชื้อไวรัสภายใน
ห้องจนนำไปสู่การแพร่เชื้อดังกล่าว พร้อมเสริมว่าการติดเชื้อแบบกลุ่มก้อนรอบใหม่ไม่ได้ส่งผลให้เกิดหรือเป็นผลมา
จากการติดเชื้อในชุมชนแต่อย่างใด ชิงเต่ายืนยันการตรวจพบผู้ป่วยโรคโวรัสโคโรนา 2019 จากการติดเชื้อระลอกใหม่
ถึงวันที1่5 ต.ค. 63 รวม 13 ราย โดยขณะนี้ชิงเต่าอยู่ระหว่างดำเนินการทดสอบกรดนิวคลีอิกทั่วเมือง ซึ่งครอบคลุมผู้
อยู่อาศัยทัง้สิ้น 11 ล้านคน คาดว่าผลตรวจจะออกในช่วงเย็นวันที่ 16 ต.ค.63
2. สถานการณ์ในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019
วันที่ 16 ตุลาคม 2563 มีผู้ที่เดินทางเข้า-ออกระหว่างประเทศที่ได้รับการคัดกรอง จำนวน 7,541,263 คน
(ข้อมูล ณ วันที่ 15 ตุลาคม 2563) รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออกประเทศ จำนวน
3,250 ราย รายละเอียดตามตารางที่ 1
ตาราง 1 การคัดกรองผู้ที่เดินทางเข้า-ออกระหว่างประเทศ
ประเภทการคัดกรอง
จำนวนผู้ได้รับ
การคัดกรอง
จำนวน
ผู้มีอาการตาม
นิยามสะสม
ผู้ที่ได้รับการคัดกรอง 7,541,263 คน 3,250 ราย
● คัดกรองที่สนามบิน* (47,830 เที่ยวบิน) 4,648,400 คน 3,230 ราย
● คัดกรองที่ท่าเรือ** 179,054 คน 2 ราย
● ด่านพรมแดนทางบก*** 2,386,342 คน 18 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวฒันะ**** 327,467 คน 0 ราย
หมายเหตุ: *เริ่มวันที่3 มกราคม 2563, **เริ่มวันที่1 มกราคม 2563, ***เริ่มวันที่ 1 กุมภาพันธ์ 2563, ****เริ่มวันที่ 30 มกราคม 2563
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 17 ตุลาคม 2563 ณ เวลา 12.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,208 ราย
รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 466,312 ราย รายละเอียดตามตารางที่ 2
ตาราง 2 ผลดำเนินการคัดกรองผูที้ไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
จำนวนการตรวจทางห้องปฏิบัติการ 893,722 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นทีกั่กกันแห่งรัฐ*
• อาการไม่เข้าเกณฑ์การเฝ้าระวงัโรค*
466,312 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 466,312 ราย
• คัดกรองผู้ที่เดินทางเข้า-ออกระหว่างประเทศ 3,250 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 145,754 ราย โรงพยาบาลรัฐ 317,220 ราย)
462,974 ราย
• อื่นๆ 88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
3,679 ราย
3,478 ราย
142 ราย
59 ราย
ประเภทของผู้ป่วย จำนวนผู้ป่วยสะสม
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
กักกันในพื้นที่ที่รัฐกำหนด**
3,679 ราย
2,447 ราย
1,232 ราย
736 ราย
หมายเหตุ: *ข้อมูลปรับปรุงรายสัปดาห์ **เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 36 ปี
(1 เดือน - 97 ปี) เพศชาย 2,079 ราย เพศหญิง 1,600 ราย (ชาย:หญิง = 1.30:1) สัญชาติไทย 3,233 ราย สัญชาติ
อื่น ๆ 437 ราย และไม่ทราบ 9 ราย มีประวัติโรคประจำตัว 217 ราย และไม่มีโรคประจำตัว 3,462 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 736 ราย จากการตรวจคน
เข้าเมืองจังหวัดสงขลา 65 ราย และจากการค้นหาเชิงรุก (Active Case Finding) 55 ราย และคัดกรองตามเกณฑ์
ของหน่วยงานอื่น 1 ราย
3. มาตรการในประเทศไทย
• เมื่อวันที่ 16 ต.ค. 63 ที่ปรึกษารัฐมนตรีช่วยว่าการกระทรวงสาธารณสุข เปิดเผยว่า จากรายงานเบื้องต้น
กรณีพบคนไทย 2 ราย ติดเชื้อโวรัสโคโรนา 2019 ที่จังหวัดตาก มีประวัติเคยสัมผัสจากการทำงานกับคนขับรถส่งของ
ชาวเมียนมาร์ที่ติดเชื้อไวรัสโคโรนา 2019 โดยการตรวจผู้ติดเชื้อสามีภรรยาดังกล่าว เป็นมาตรการเชิงรุก ที่มีการ
ตรวจและเฝ้าสังเกตอาการ ขณะนี้ทีมสอบสวนโรคอยู่ระหว่างการสอบสวนโรคและปฏิบัติมาตรการควบคุมป้องกันโรค
เพิ่มเติม ทั้งนี้ ขอให้ประชาชนอย่าตื่นตระหนก เน้นการดูแลสุขอนามัยของตนเองโดย สวมหน้ากากอนามัยหรือ
หน้ากากผ้า เว้นระยะห่าง ล้างมือบ่อย ๆ ปฏิบัติตามมาตรการสาธารณสุขอย่างเคร่งครัด
• ปลัดกระทรวงมหาดไทยในฐานะหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับการสั่ง
การและประสานกับผู้ว่าราชการจังหวัดและผู้ว่าราชการกรุงเทพมหานคร เปิดเผยว่า เนื่องด้วยสถานการณ์การแพร่
ระบาดของโรคติดเชื้อไวรัสโคโรนา 2019 ในประเทศเพื่อนบ้านได้ทวีความรุนแรงมากยิ่งขึ้น เพื่อให้การปฏิบัติตาม
มาตรการป้องกันการแพร่ระบาดของโรคในระดับพื้นที่มีประสิทธิภาพ ได้สั่งการไปยังผู้ว่าราชการจังหวัดที่มีพื้นที่
ติดต่อกับชายแดนประเทศเพื่อนบ้านทุกจังหวัด ดำเนินการ ดังนี้ 1) เข้มงวดการดำเนินการตามมาตรการป้องกันโรค
สำหรับผู้เดินทางเข้ามาในราชอาณาจักรของกลุ่มผู้ขนส่งสินค้าตามความจำเป็นตามที่ได้กำหนดไว้ตามคำสั่งศูนย์
บริหารสถานการณ์การแพร่ระบาดของโรคติดเชื้อไวรัสโคโรนา 2019 ที่ 8/2563 เรื่องแนวปฏิบัติตามข้อกำหนด
ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 ฉบับที่ 7 และ
ระเบียบกฎหมายที่เกี่ยวข้อง 2) ให้คณะกรรมการโรคติดต่อจังหวัดพิจารณากำหนดพื้นที่สำหรับจอดยานพาหนะ
ขนส่งสินค้าให้ชัดเจนและจำกัดการเข้าพื้นที่ดังกล่าวเฉพาะผู้มีส่วนเกี่ยวข้องในการขนส่งสินค้าเท่าที่จำเป็นเท่านั้น
และ 3) ให้คณะกรรมการโรคติดต่อจังหวัดพิจารณาให้ความเห็นชอบ แต่งตั้งเจ้าหน้าที่ผู้รับผิดชอบ เพื่อเป็นผู้
บัญชาการเหตุการณ์ (Incident Commander: IC) ประจำช่องทางผ่านแดนทุกแห่งที่มีการอนุญาตให้ใช้ในการผ่าน
เข้า-ออกของบุคคล สินค้า และยานพาหนะ จำนวนช่องทางละ 1 ราย เพื่อทำหน้าที่กำกับดูแล สั่งการ และประสาน
การปฏิบัติในการเข้า-ออกช่องทางให้เป็นไปตามข้อกำหนด คำสั่ง และระเบียบกฎหมายที่เกี่ยวข้องโดยเคร่งครัด
พร้อมทั้งพิจารณาแก้ไขปัญหาที่เกิดขึ้นจากการใช้ช่องทางเข้า-ออกในระดับพื้นที่ และรายงานผลการดำเนินการให้
คณะกรรมการโรคติดต่อจังหวัดทราบหรือพิจารณาดำเนินการ พร้อมรายงานการปฏิบัติมายัง ศบค.มท. ทราบต่อไป
4. การสื่อสารความเสี่ยงกับประชาชน
● หลีกเลี่ยงการอยู่ในสถานที่ที่ผู้คนพลุกพล่าน หรืออยู่ในสถานที่ที่การระบายอากาศเป็นระบบปิด เช่น
อยู่ในห้องประชุม ศูนย์แสดงสินค้า ศูนย์การค้า โรงภาพยนตร์ เป็นต้น หากหลีกเลี่ยงไม่ได้ ให้สแกนคิวอาร์โค้ด
“ไทยชนะ” ทุกครั้งที่เข้า-ออกสถานที่ ใช้หน้ากากอนามัยหรือหน้ากากผ้าตลอดเวลา และรักษาระยะห่างไม่น้อยกว่า
1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด ร่วมกับปฏิบัติตนเพื่อสุขลักษณะส่วนตัว ได้แก่
o หมั่นล้างมือให้สะอาดด้วยน้ำและสบู่ หรือแอลกอฮอล์เจล ไม่นำมือมาสัมผัสตา จมูก ปาก โดยไม่จำเป็น
o ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
o รับประทานอาหารปรุงสุกร้อน
● สำหรับสถานที่ประกอบการอื่น ๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้า ผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้ องกันการแพร่ระบาดของโรคติ ด เชื้ อ ไวรัส โค โรนา 2019 และตรวจวัด อุณ หภู มิ ของผู้ เข้ าใช้บ ริการ
และประชาสัมพันธ์เพื่อการสแกนคิวอาร์โค้ด “ไทยชนะ”
● ประชาชน ร่วมกันเฝ้าระวังอาการไข้ และอาการระบบทางเดินหายในของคนในพื้นที่ รวมถึงคนต่างด้าว
ที่เพิ่งเข้ามาอยู่ในชุมชน ได้แก่ แรงงานต่างด้าว นักท่องเที่ยว เป็นต้น เพื่อเข้ารับการตรวจหาเชื้อไวรัสโคโรนา 2019
และป้องกันการแพร่กระจายของเชื้อไวรัสโคโรนา 2019 ในชุมชน
● งดเว้นการจ้างแรงงานผิดกฎหมาย หรือแรงงานต่างด้าวที่เดินทางเข้ามาในราชอาณาจักรไทย
โดยไม่ได้รับอนุญาต ร่วมกับนายจ้างสอดส่องดูแลลูกจ้างที่มีอาการป่วยโรคทางเดินหายใจ
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข
ภาคผนวก
ประเภท ตอนพิเศษ ง
1. ประกาศ เรื่อง การขยายระยะเวลาการประกาศสถานการณ์ฉุกเฉินในทุกเขตท้องที่ทั่วราชอาณาจักร (คราวที่
๖) http://www.ratchakitcha.soc.go.th/DATA/PDF/2563/E/227/T_0078.PDF
2. ประกาศ เรื่อง การให้ประกาศที่คณะรัฐมนตรีกำหนดตามประกาศสถานการณ์ฉุกเฉินที่มีความร้ายแรงยังคงมี
ผลใช้บังคับ http://www.ratchakitcha.soc.go.th/DATA/PDF/2563/E/227/T_0080.PDF
3. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์ฉุกเฉิน
ยังคงมีผลใช้บังคับ http://www.ratchakitcha.soc.go.th/DATA/PDF/2563/E/227/T_0081.PDF
4. ประกาศ เรื่อง การที่ให้ประกาศที่คณะรัฐมนตรีกำหนดตามประกาศสถานการณ์ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/198/T_0033.PDF
5. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์ฉุกเฉิน
ยังคงมีผลใช้บังคับ http://www.ratchakitcha.soc.go.th/DATA/PDF/2563/E/198/T_0034.PDF
6. ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 11) http://www.ratchakitcha.soc.go.th/DATA/PDF/2563/E/153/T_0031.PDF
7. ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 12) http://www.ratchakitcha.soc.go.th/DATA/PDF/2563/E/153/T_0035.PDF
8. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 6/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่ 5)
http://www.ratchakitcha.soc.go.th/DATA/PDF/2563/E/153/T_0037.PDF
9. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 7/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่ 6)
http://www.ratchakitcha.soc.go.th/DATA/PDF/2563/E/153/T_0038.PDF
10. ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 13) http://www.ratchakitcha.soc.go.th/DATA/PDF/2563/E/174/T_0077.PDF
11. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 8/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่ 7) http://www.ratchakitcha.soc.go.th/DATA/PDF/2563/E/174/T_0081.PDF