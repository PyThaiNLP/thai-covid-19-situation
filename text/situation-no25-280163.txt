   
 
 
 
 
 ฉบับที่ 25 วันที่ 28 มกราคม 2563  เวลา 19.00 น. 
1. สถานการณ์ในต่างประเทศ 
วันที่ 5 มกราคม 2563 สาธารณรัฐประชาชนจีน รายงานจำนวนผู้ป่วยโรคปอดอักเสบจากเชื้อไวรัส  
โคโรนาสายพันธุ์ใหม่ 2019 เป็นครั้งแรก จำนวน 41 ราย วันที่ 28 มกราคม 2563 พบผู้ป่วยยืนยันในประเทศจีน
กระจายเกือบทุกเมือง (ยกเว้นเมือง Xizang หรือธิเบต) จำนวน 4,515 ราย อาการรุนแรง 976 ราย เสียชีวิต 106 
ราย และมีรายงานผู้ป่วยยืนยันทั่วโลก จำนวนทั้งสิ้น 4,581 ราย 
โดยวันที่ 28 มกราคม 2563 พบผู้ป่วยยืนยันนอกประเทศจีนแผ่นดินใหญ่ จำนวน 62 ราย ใน 16 ประเทศ 
ได้แก่ สหรัฐอเมริกา สาธารณรัฐสิงคโปร์ ญี่ปุ่น สาธารณรัฐเกาหลีใต้ สาธารณรัฐสังคมนิยมเวียดนาม สาธารณรัฐ
ฝรั่งเศส เครือรัฐออสเตรเลีย มาเลเซีย แคนาดา ไต้หวัน ราชอาณาจักรเนปาล เขตปกครองพิเศษฮ่องกง มาเก๊า 
สหพันธ์สาธารณรัฐเยอรมนี  ราชอาณาจักรกัมพูชา และสาธารณรัฐสังคมนิยมประชาธิปไตยศรีลังกา รายละเอียดดังนี้ 
 
ตารางที่ 1 จำนวนผู้ป่วยยืนยันโรคปอดอักเสบจากเชื้อไวรัสโคโรนาสายพันธุ์ใหม่ 2019 ในต่างประเทศ 
 
ข้อมูลวันที่ ประเทศ ผู้ป่วยยืนยัน (ราย) 
28 มกราคม 2563 เยอรมัน 1 
28 มกราคม 2563 เขตปกครองพิเศษมาเก๊า 7 
28 มกราคม 2563 ไต้หวัน 7 
28 มกราคม 2563 สาธารณรัฐสิงคโปร 7 
28 มกราคม 2563 มาเลเซีย 4 
28 มกราคม 2563 ราชอาณาจักรกัมพูชา 1 
28 มกราคม 2563 สาธารณรัฐสังคมนิยมประชาธิปไตยศรีลังกา 1 
27 มกราคม 2563 สาธารณรัฐเกาหลีใต้ 4 
27 มกราคม 2563 เขตการปกครองพิเศษฮ่องกง 8 
26 มกราคม 2563 แคนาดา 2 
25 มกราคม 2563 สาธารณรัฐฝรั่งเศส 3 
25 มกราคม 2563 เครือรัฐออสเตรเลีย 5 
25 มกราคม 2563 ราชอาณาจักรเนปาล 1 
25 มกราคม 2563 ญี่ปุ่น 4 
25 มกราคม 2563 สาธารณรัฐสังคมนิยมเวียดนาม 2 
25 มกราคม 2563 สหรัฐอเมริกา 5 
 
 
 
 
 
 
   
 
 
 
 
 
2. มาตรการในต่างประเทศ 
วันที่ 23 มกราคม 2563 ประเทศจีนออกมาตรการลดการแพร่กระจายเชื้อไวรัสโคโรนาสายพันธุ์ใหม่ 
2019 โดยประกาศปิดเมืองอู่ฮั่น มีการยกเลิกเที่ยวบินขาออก ประกอบด้วย แอร์ไชนา 28 เที่ยวบิน ไชนาอีสเทิร์น  
78 เที่ยวบิน และไชนาเซาเทิร์น 108 เที่ยวบิน สายการบินของเซินเจิ้นทุกสายการบินถึงวันที่ 10 กุมภาพันธ์ 2563 
และทุกสายการบินของ Cathay Dragon จนถึงวันที่ 29 กุมภาพันธ์ 2563 รวมถึงการเดินทางด้วยรถไฟ และวันที่ 
27 มกราคม 2563 ได้มีการประกาศปิดเมืองเพิ่มเป็น 13 เมืองในมณฑลหูเป่ย ได้แก่ อู่ฮั่น จือเจียง เอ้อโจว ชื่อปี้ 
หวงกัง ลีฉวน จิ่นโจว เฉียนเจียง เซียนเถา หวงสือ เสียนหนิง เสี้ยวก่าน และเอินซือ และให้ประชาชนสวมหน้ากาก
อนามัยเมื่ออยู่ในที่ชุมชน และรวมถึงเมืองกว่างโจว นอกจากนั้นมีประกาศปิดเมืองเพิ่ม ได้แก่ มณฑลเทียนจิน 
ประเทศสหรัฐอเมริกา เขตการปกครองพิเศษฮ่องกง ไต้หวัน สาธารณรัฐสิงคโปร์ มาเลเซีย สาธารณรัฐ
สังคมนิยมเวียดนาม สาธารณรัฐเกาหลีใต้ สาธารณรัฐฟิลิปปินส์ สาธารณรัฐอินโดนีเซีย ญี่ปุ่น และเครือรัฐ
ออสเตรเลียใช้มาตรการเฝ้าระวังคัดกรองผู้ที่มีอาการไข้ร่วมกับอาการระบบทางเดินหายใจเฉียบพลัน และมีประวัติ
เดินทางมาจากเมืองอู่ฮั่น (Wuhan) มณฑลหูเป่ย (Hubei) สาธารณรัฐประชาชนจีน พร้อมทั้งแจ้งเตือนประชาชน
หลีกเลี่ยงการเดินทางไปเมืองอู่ฮั่นหากไม่จำเป็น พร้อมให้ความระมัดระวังและดูแลสุขอนามัยส่วนบุคคล  
เมื่อเดินทางไปยังส่วนที่เหลือของจีนพร้อมสวมหน้ากากอนามัยเพื่อป้องกันโรค 
วันที่ 25 มกราคม 2563 กระทรวงการต่างประเทศของสหรัฐอเมริกา ออสเตรเลีย และฝรั่งเศส 
ดำเนินการอพยพพลเมืองของประเทศ ออกจากเมืองอู่ฮั่น ประเทศจีน  ประเทศอินเดียแนะนำให้ประชาชน
หลีกเลี่ยงการเดินทางไปยังประเทศจีนหากไม่จำเป็น และเขตการปกครองพิเศษฮ่องกงได้ประกาศให้การแพร่
ระบาดของเชื้อไวรัสโคโรนา สายพันธุ์ใหม่ 2019 จากเมืองอู่ฮั่น เป็นสถานการณ์ฉุกเฉินด้านสาธารณสุขระดับสูงสุด 
เพื่อเพิ่มประสิทธิภาพในการควบคุมการแพร่ระบาดของโรค  
สหรัฐอเมริกาได้เพิ่มมาตรการตรวจคัดกรองที่ 5 สนามบินหลักที่มีผู้เดินทางมาจากอู่ฮั่น ได้แก่ ซานฟราน
ซิสโก นิวยอร์ก ลอสแองเจลิส แอตแลนตา และ ชิคาโก โดยยกระดับเป็น Immediate Health Risk พร้อมจัดตั้ง 
Emergency Response System พัฒนาแนวทางการจัดการโรค และการตรวจวินิจฉัยเพื่อค้นหาเชื้อไวรัส  และ
ไต้หวันออกประกาศให้โรคปอดอักเสบจากเชื้อไวรัสโคโรนาสายพันธุ์ใหม่ ให้เป็นโรคติดเชื้อทางกฎหมายประเภทที่ 
5 อยู่รวมกับโรคไข้เหลือง ไข้ลาสซา ไข้หวัดใหญ่ MERS และโรคติดเชื้อไวรัสมาร์บวร์ก และออกคำเตือนประชาชน
เรื่องมาตรการการป้องกันตนเองจากการติดเชื้อ โดยวันที่ 22 มกราคม 2563 ยกระดับการเตือนภัยเป็นระดับ 3 
เพิ่มมาตรการคัดกรองผู้เดินทาง ณ สนามบิน และท่าเรือ 
 
 
 
 
 
 
   
 
 
 
 
 
3. สถานการณ์ภายในประเทศ 
ตั้งแต่วันที่ 3 – 25 มกราคม 2563 กรมควบคุมโรคได้ดำเนินการเฝ้าระวังคัดกรองผู้โดยสารเครื่องบินใน
เส้นทางที่บินตรงมาจากเมืองอู่ฮั่น ประเทศจีน ณ ท่าอากาศยานสุวรรณภูมิ ท่าอากาศยานดอนเมือง ท่าอากาศ
ยานเชียงใหม่ท่าอากาศยานภูเก็ต และท่าอากาศยานกระบี่ จำนวน 137 เที่ยวบิน ผู้เดินทางและลูกเรือได้รับการ
คัดกรอง ทั้งสิ้น 21,522 ราย วันที่ 24 - 28 มกราคม 2563 ท่าอากาศยานเชียงราย ท่าอากาศยานเชียงใหม่  
ท่าอากาศยานภูเก็ต ท่าอากาศยานกระบี่ ท่าอากาศยานดอนเมือง และท่าอากาศยานสุวรรณภูมิ คัดกรอง
ผู้โดยสารจากสายการบินของกว่างโจวและฉางชุน 60 เที่ยวบิน ผู้เดินทางและลูกเรือได้รับการคัดกรอง จำนวน 
5,825 ราย  
วันที่ 28 มกราคม 2563 พบผู้ป่วยอาการเข้าได้ตามนิยามเพิ่มขึ้น จำนวน 22 ราย ทำให้รวมพบผู้ป่วยที่มี
อาการเข้าได้ตามนิยามทั้งหมด 158 ราย คัดกรองได้ที่สนามบิน จำนวน 29 ราย นอกจากนี้มีผู้ป่วยที่มีอาการ 
เข้าตามนิยามไปรับการตรวจรักษาที่โรงพยาบาล 125 ราย แบ่งเป็นโรงพยาบาลเอกชน 82 ราย โรงพยาบาลรัฐ 43 
ราย อื่นๆ จำนวน 4 ราย และในจำนวนนี้ได้พักรักษาตัวรวม 76 ราย อยู่ที่โรงพยาบาลรัฐ 54 ราย และโรงพยาบาล
เอกชน 22 ราย และสังเกตอาการห้องแยก 20 ราย ผู้ป่วยอาการดีขึ้นและได้กลับบ้านแล้วจำนวน 62 ราย พบผู้ป่วย
ยืนยันติดเชื้อ Novel Coronavirus 2019 จำนวน 14 ราย ส่วนผู้ป่วยรายอื่นที่ทราบเชื้อที่ เป็นสาเหตุจาก
ห้องปฏิบัติการ (42) ประกอบด้วย Influenza A 11 ราย, Influenza B 11 ราย, Influenza C 1 ราย, Adenovirus 
1 ราย, Coronavirus OC43 1 ราย, Streptococcus pneumoniae 1 ราย, Bronchitis 4 ราย, Nasopharyngitis 2 
ราย, Pharyngitis 2 ราย, Common cold 1 ราย, RSV infection 3 ราย, Tonsillitis 1 ราย Rhinovirus 1 ราย 
Hyperthyroid Fever 1 ราย Pneumonia 1 ราย และรอสรุปผลตรวจวินิจฉัย 102 ราย 
 
4. มาตรการในประเทศไทย 
 เมื่อวันที่ 22 มกราคม 2563 กรมควบคุมโรค กระทรวงสาธารณสุข ได้ยกระดับศูนย์ปฏิบัติการภาวะ
ฉุกเฉิน เป็นระดับ 3 เพื่อติดตามสถานการณ์โรคทั้งในประเทศและต่างประเทศอย่างใกล้ชิด  และบริหารจัดการ
ทรัพยากร เสริมสร้างความเข้มแข็งของระบบการเฝ้าระวังค้นหาผู้ป่วยโรคปอดอักเสบจากเชื้อไวรัสที่มาจาก
ต่างประเทศ โดยเน้นการคัดกรองไข้ ณ ช่องทางเข้าออกประเทศที่ท่าอากาศยาน 5 แห่ง ได้แก่ ท่าอากาศยาน
นานาชาติสุวรรณภูมิ ดอนเมือง เชียงใหม่ ภูเก็ตและกระบี่ เพิ่มการเฝ้าระวังที่โรงพยาบาล สนับสนุนการเตรียม
ความพร้อมสำหรับรับมือโรคติดต่ออุบัติใหม่ โดยครอบคลุมระบบบริการสาธารณสุขทั้งในภาครัฐ ภาคเอกชน  
และชุมชนแหล่งท่องเที่ยว โดยบูรณาการการทำงานร่วมกันของกระทรวงคมนาคม กระทรวงการต่างประเทศ  
กระทรวงการท่องเที่ยวและกีฬา สำนักงานตำรวจแห่งชาติ และ กระทรวงการอุดมศึกษา วิทยาศาสตร์ วิจัย 
และนวัตกรรม และจัดทำรายงานสถานการณ์ฉบับภาษาอังกฤษและใบความรู้ที่เกี่ยวข้องกับโรคในฉบับ
ภาษาต่างประเทศ เผยแพร่ผ่านทางเว็บไซต์กรมควบคุมโรค  
วันที่ 23 มกราคม 2563 ได้ยกระดับการแจ้งเตือนโรคในผู้เดินทางเป็นระดับ 3 ให้หลีกเลี่ยงการเดินทาง
ไปยังพื้นที่ที่มีการระบาด 
 
 
   
 
 
 
 
5. การสื่อสารความเสี่ยงกับประชาชน 
● โรคติดเชื้อไวรัสโคโรนาสายพันธุ์ใหม่ 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ 
ล้างมือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ 
● สามารถเดินทางไปประเทศจีนได้ แต่ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด 
หรือมีมลภาวะ และไม่อยู่ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากเมืองอู่ฮั่น หากมีไข้ ร่วมกับอาการทางเดินหายใจ ได้แก่ ไอ เจ็บคอ  
มีน้ำมูก หายใจเหนื่อยหอบ ควรรีบพบแพทย์ทันท ีพร้อมทั้งแจ้งประวัติการเดินทางไปประเทศจีน 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคปอดอักเสบจากเชื้อไวรัสโคโรนา สายพันธุ์ใหม่ 2019
ได้ที่https://ddc.moph.go.th/viralpneumonia/index.php  
 
 
ทีมตระหนักรู้สถานการณ์ในภาวะฉุกเฉิน  
กรณีโรคปอดอักเสบรุนแรงจากเชื้อไวรัส (Viral Pneumonia) 
กรมควบคุมโรค  กระทรวงสาธารณสุข 
