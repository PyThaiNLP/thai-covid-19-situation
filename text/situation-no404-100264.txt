-
ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,774,835 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 449,006 ราย
จำนวนการตรวจทางห้องปฏิบัติการ 1,461,435 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,034,025 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,034,025 ราย
• คัดกรองผู้ที่เดินทางเข้า-ออกระหว่างประเทศ 4,132 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 264,318 ราย โรงพยาบาลรัฐ 765,487 ราย)
1,029,805 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 404 วันที่ 10 กุมภาพันธ์2564 เวลา 12.00
น.
1. ประเด็นที่น่าสนใจในต่างประเทศ ณ วันที่ 10 กุมภาพันธ์ 2564
• สหรัฐอเมริกา สำนักงานคณะกรรมการอาหารและยา (FDA) อนุมัติการใช้แอนติบอดีร่วม (Eli Lilly’s
combination antibod) ในกรณีฉุกเฉิน ซึ่งจะช่วยลดความรุนแรงของอาการในผู้ป่วยโรคโควิด 19 ในการเข้ารับการ
รักษาตัวในโรงพยาบาล และการเสียชีวิตลงได้ถึง 70%
• สหรัฐอเมริกา จอห์นสัน แอนด์ จอนห์สัน (J&J) เปิดเผยว่า ประชาชนทั่วไปอาจต้องรับการฉีดวัคซีน
ป้องกันโควิด 19 ทุก ๆ ปี เหมือนกับวัคซีนป้องกันไข้หวัดใหญ่ตามฤดูกาล เนื่องจากเชื้อสามารถกลายพันธุ์ได้ใน
ระหว่างที่มีการแพร่ระบาด โดยการกลายพันธุ์อาจทำให้มีการตอบสนองต่อยารักษาหรือวัคซีนในแบบที่ไม่เหมือนเดิม
• นิวซีแลนด์ รัฐบาลอนุมัติให้ใช้วัคซีนป้องกันโควิด 19 ของบริษัทไฟเซอร์ที่พัฒนาร่วมกับบริษัทไบโอเอ็นเทค
อย่างเป็นทางการ และอนุญาตให้ฉีดในผู้ที่มีอายุ 16 ปีขึ้นไป ซึ่งคนกลุ่มแรกที่จะได้รับวัคซีน คือ เจ้าหน้าที่ในพื้นที่
ชายแดนและผู้ที่ติดต่อใกล้ชิดกับรัฐบาล พนักงานทำความสะอาด พยาบาลที่ตรวจสุขภาพประชาชนในสถานที่กักตัวที่รัฐ
จัดไว้ เจ้าหน้าที่รักษาความปลอดภัย เจ้าหน้าที่ศุลกากรและชายแดน เจ้าหน้าที่สายการบิน และพนักงานโรงแรม เป็นต้น
• สเปน อุบัติการณ์ของการติดเชื้อไวรัสโคโรนา 2019 ลดลงจาก 667 ราย ต่อประชากร 100,000 คนในวัน
จันทร์ เป็น 630 ราย ในวันอังคาร มีการฉีดวัคซีนแล้ว จำนวน 2,167,241 โดส ในกลุ่มอายุ 18 ถึง 55 ปี รัฐบาลยังคง
ออกคำสั่งห้ามเที่ยวบินที่เดินทางมาจากประเทศบราซิล แอฟริกาใต้และสหราชอาณาจักร จนถึงวันที่ 2 มีนาคม
• สหพันธ์สาธารณรัฐเยอรมนี เตรียมขยายมาตรการล็อกดาวน์ออกไปจนถึงวันที่ 14 มีนาคม แม้ยอดผู้ติดเชื้ อ
ไวรัสโคโรนา 19 รายวันจะลดลงแล้ว แต่ยังมีความกังวลเกี่ยวกับไวรัสกลายพันธุ์ ซึ่งอาจทำให้พบผู้ติดเชื้อเพิ่มขึ้น
• สาธารณรัฐประชาชนจีน คณะผู้เชี่ยวชาญจากองค์การอนามัยโลกเสร็จสิ้นภารกิจเข้าไปสอบสวนต้นตอโรคโค
วิด 19 ที่ เมืองอู่ฮั่นของจีน แถลงสรุปการทำงานเมื่อวันอังคารว่า "ไม่น่าเป็นไปได้อย่างยิ่ง" ที่ ไวรัสหลุดจาก
ห้องปฏิบัติการในเมืองอู่ฮั่น แต่ยังระบุไม่ได้ว่าสัตว์ชนิดใดคือต้นตอแพร่ไวรัสนี้สู่มนุษย์
• มาเลเซีย อนุญาตให้นั่งรับประทานอาหารที่ร้านได้ โดยจำกัดลูกค้าสองคนต่อโต๊ะ และอนุญาตให้ธุรกิจค้า
ปลีกเปิดได้ แตต้องปฏิบัติตามมาตรการ
• ความคืบหน้าการฉีดวัคซีนป้องกันโรคโควิด 19 ของทั่วโลก โดยมีการฉีดไปแล้วกว่า 138 ล้านโดส ใน 73 ประเทศ
2. มาตรการในประเทศไทย
• กระทรวงสาธารณสุข จากการฉีดวัคซีนทั่วโลกในขณะนี้พบว่าวัคซีนทุกตัวมีความปลอดภัยที่สูงมาก และยังไม่
รายงานการหยุดฉีดอันเนื่องมาจากอันตรายที่เกิดขึ้นกับผู้รับวัคซีน นอกจากอาการแพ้ในบางคน สำหรับวัคซีนป้องกันโควิด 19
ที่จะใช้ในประเทศไทยยึดเรื่องความปลอดภัยเป็นสำคัญ ซึ่งการเลือกวัคซีนจะเลือกตัวที่มีความเหมาะสมกับประเทศ
• กระทรวงสาธารณสุข แนะนำผู้ประกอบการ / ผู้จำหน่ายอาหาร ปฏิบัติตามแนวทางสุขาภิบาลอาหาร ส่วนประชาชน
รับประทานอาหารปรุงสุก อุ่นอาหารที่ซื้อจากตลาดให้ร้อนก่อนรับประทาน และการไปจับจ่ายซื้อของที่ตลาดสด ควรป้องกัน
ตนเองอย่างเข้มข้น จะช่วยลดความเสี่ยงติดเชื้อไวรัสโคโรนา 2019 ได้
• องค์การเภสัชกรรม (GPO) เผยผลวิจัยพัฒนาวัคซีนป้องกันโควิด 19 ชนิดเชื้อตาย ซึ่งร่วมพัฒนากับพันธมิตรใน
ต่างประเทศ ทดสอบในสัตว์ทดลองพบว่ากระตุ้นภูมิคุ้มกันได้ผลดี และมีความปลอดภัย เตรียมศึกษาวิจัยทางคลินิกในมนุษย์
ระยะที่ 1 เดือนมีนาคมนี้ และจะผลิตในระดับอุตสาหกรรมที่โรงงานผลิตวัคซีนขององค์การเภสัชกรรม สร้างความมั่นคง การ
พึ่งพาตนเองด้านวัคซีนของประเทศไทย
3. ประเมินความเสี่ยงสถานการณ์โรคติดเชื้อไวรัสโคโรนา 2019
สถานการณ์การระบาดของโรคติดเชื้อไวรัสโคโรนา 2019 ในประเทศไทย พบแนวโน้มผู้ติดเชื้อในชุมชน
รายวันลดลงอยู่ในระดับต่ำกว่า 100 รายต่อวัน โดยในสัปดาห์ที่ผ่านมามีการคัดกรองเชิงรุกอย่างเข้มข้น ทำให้พบผู้ติด
เชื้อที่ไม่แสดงอาการวันละหลายร้อยรายโดยเฉพาะในจังหวัดสมุทรสาคร ซึ่งในสัปดาห์นี้ผู้ที่ติดเชื้อที่พบจากการคัด
กรองเชิงรุกก็ลดลงในระดับต่ำกว่า 150 รายต่อวันเช่นกัน ส่วนในแง่การแพร่กระจายเชื้อ ในสัปดาห์ที่ผ่านมามีจำนวน
จังหวัดที่พบผู้ติดเชื้อเพียง 16 จังหวัด และยังพบแค่ 10 จังหวัดในสัปดาห์นี้ โดยมีถึง 14 จังหวัดที่ไม่พบผู้ติดเชื้อเลย
ในระลอกนี้ และอีก 26 จังหวัดที่ไม่พบผู้ติดเชื้อมากกว่า 28 วันแล้ว อย่างไรก็ตาม ยังคงพบกลุ่มก้อนของผู้ติดเชื้อใหม่
เกิดขึ้น เช่นที่ตลาดรถไฟ ตำบลมหาชัย จังหวัดสมุทรสาคร ซึ่งพบผู้ติดเชื้อในหลาย ๆ จังหวัดใกล้เคียง จึงยังคงมีการ
แพร่กระจายเชื้อในระดับต่ำ ๆ ในกลุ่มจังหวัดภาคกลาง และภาคตะวันตก ความร่วมมือ ในการป้องกันตนเอง และลด
ความเสี่ยงในการแพร่กระจายเชื้อจึงยังคงเป็นเรื่องที่จำเป็น จึงขอความร่วมมือประชาชนในการสวมใส่หน้ากาก
อนามัย ล้างมือบ่อย ๆ ลดการเดินทางที่ไม่จำเป็น โดยเฉพาะสถานที่เสี่ยงที่มีคนรวมกันอยู่อย่างแออัด สแกนไทยชนะ
หรือใช้หมอชนะเมื่อเดินทางไปยังที่ต่าง ๆ และหากมีอาการไข้ ไอ เจ็บคอ มีน้ำมูก หรือจมูกไม่รับกลิ่น ลิ้นไม่รับรส ให้
รีบพบแพทย์และเปิดเผยประวัติการเดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข