   
 
ฉบับที่ 63 วันที่ 6 มีนาคม 2563 เวลา 22.30 น. 
1. สถานการณ์ในต่างประเทศ 
มีรายงานผู ้ป ่วยย ืนย ันทั ่วโลก รวม 90 ประเทศ 2 เขตบริหารพิเศษ และเร ือ Diamond Princess                  
ในวันที่ 6 มีนาคม จำนวน 98,783 ราย มีอาการรุนแรง 6,238 ราย เสียชีวิต 3,390 ราย โดยมียอดผู้ป่วยยืนยันใน
พื้นที่ที่มีการระบาดอย่างเนื่อง ได้แก่ จีน 80,559 คน ฮ่องกง 105 คน มาเก๊า 10 ราย  เกาหลีใต้ 6,593 ราย อิตาลี 
3,858 ราย อิหร่าน 3,513 ราย เยอรมนี 555 ราย ญี่ปุ่น 364 ราย ฝรั่งเศส 423 ราย สิงคโปร์ 117 ราย และไต้หวัน 
44 ราย  
ประเด็นที่น่าสนใจในต่างประเทศ ณ วันที่ 6 มีนาคม 2563 
- สาธารณรัฐประชาชนจีน คณะแพทย์จีนได้ออกมายืนยันเป็นครั้งแรกว่าโรคติดเชื้อไวรัสโคโรนา 2019 
อาจสร้างความเสียหายต่อระบบประสาทส่วนกลางได้หลังจากทำการรักษาผู้ป่วยยืนยันรายหนึ่งซึ่งมีอาการรุนแรง
และไม่ตอบสนองต่อการรักษา ความรู้สึกตัวลดลง จึงได้ทดสอบในน้ำไขสันหลังและยืนยันผลว่ามีเชื้อไวรัสโคโรนา 
2019 อยู่จริง พร้อมวินิจฉัยว่าผู้ป่วยมีอาการไข้สมองอักเสบ จึงดำเนินการรักษาจนอาการทางระบบประสาทค่อย 
ๆ ลดลงตามลำดับ ซึ่งคณะกรรมการสุขภาพแห่งชาติของจีนได้เผยว่าโรคติดเชื้อไวรัสโคโรนา 2019 อาจก่อให้เกิด
อาการเลือดคั่ง บวมน้ำ และภาวะเสื่อมของเซลล์ประสาทในเนื้อเยื่อสมองได้   นอกจากนี้ยังได้เผยผลชันสูตร
ผู้เสียชีวิตจากโรคติดเชื้อไวรัสโคโรนา 2019 หลายราย พบว่ามีการกลายพันธุ์ทำให้ปอดและม้ามหด รวมทั้งเซลล์
กล้ามเนื้อหัวใจเสื่อมสภาพและตาย 
- ประเทศญี่ปุ่น กระทรวงสาธารณสุข แรงงานและสวัสดิการของญี่ปุ่น ได้ส่งหน้ากากอนามัยผ่านไปรษณยี์
แจกจ่ายประชาชน เพื่อแก้ปัญหาการขาดแคลนหน้ากากอนามัยเนื่องจากสถานการณ์การระบาดของโรคติดเชื้อ
ไวรัสโคโรนา 2019 สำหรับบรรจุภัณฑ์ของหน้ากากอนามัย จะมีคำแนะนำการใช้งานโดยเน้นย้ำให้ผู้ที่มีอาการไอ
และมีอาการป่วยอื ่น ๆ สวมหน้ากากอนามัยอย่างเคร่งครัด  อีกทั ้งยังได้ให้ข้อมูลการติดต่อของกระทรวง
สาธารณสุขเพื่อบริการให้คำปรึกษาทางโทรศัพท์อีกด้วย 
- ประเทศสิงคโปร์ มีงานวิจัยล่าสุดจากศูนย์โรคติดต่อแห่งชาติและจาก DSO National Laboratories 
พบว่าเชื้อไวรัสโคโนรา 2019 สามารถปนเปื้อนของใช้ในห้องนอน-ห้องน้ำผู้ป่วย และมีการยืนยันว่าการทำความ
สะอาดอย่างสม่ำเสมอสามารถฆ่าเชื้อได้ ซึ่งผลการวิจัยนี้ทำให้พบข้อสรุปว่านอกจากการรับเชื้อไวรัสโคโรนา 2019 
จากผู้ป่วยโดยตรง เช่น จากการไอของผู้ป่วยแล้ว การสัมผัสสิ่งของของผู้ป่วยก็มีโอกาสติดเชื้อเช่นเดียวกัน 
- ประเทศฝรั่งเศส อามอรี สปอร์ต ออร์แกไนเซชัน ผู้จัดงาน “ปารีสมาราธอน” ได้ประกาศเลื่อนการจัดงาน
ออกไปเป็นวันที่ 18 ตุลาคม 2563 จากเดิมที่มีกำหนดเริ่มแข่งขันในวันที่ 5 เมษายน 2563 เนื่องจากสถานการณ์
การแพร่ระบาดของโรคติดเชื้อไวรัสโคโรนา 2019 
- ประเทศอังกฤษ ธนาคารเอชเอสบีซีได้สั่งให้พนักงานที่สาขาลอนดอนกว่า 100 คนกลับไปทำงานที่บ้าน 
หลังจากที่พนักงานขายรายหนึ่งติดเชื้อไวรัสโคโรนา 2019 ซึ่งถือว่าเป็นพนักงานรายแรกของบริษัทที่ติดเชื้อ 
- องค์การอนามัยโลก (WHO) ผู้อำนวยการใหญ่ของ WHO ได้เปิดเผยว่าเชื้อไวรัสโคโรนา 2019 ยังไม่ได้ถูก
จัดเป็นโรคระบาดระดับโลก (Pandemic) นอกจากนี้ได้มีการประกาศเปิดตัวแคมเปญโซเชียลมีเดีย ภายใต้ชื่อ 
“เตรียมพร้อมรับมือโควิด-19” (Be Ready for COVID-19) เพื่อกระตุ้นให้ทุกคนระมัดระวัง มีความรู้ และสร้าง
ความเข้าใจที่ถูกต้องท่ามกลางสถานการณ์การแพร่ระบาดของโรคติดเชื้อไวรัสโคโรนา 2019 
- สหรัฐอาหรับเอมิเรตส์ ได้ขอความร่วมมือให้ประชาชน หลีกเลี่ยงการเดินทางไปต่างประเทศเนื่องจาก
ความกังวลเกี่ยวกับการะบาดของโรคติดเชื้อไวรัสโคโรนา 2019 ซึ่งมีมาตรการตรวจสุขภาพผู้ที่เดินทางกลับจาก
ต่างประเทศและให้กักตัวเองอยู่ที่บ้าน โดยได้มีการสั่งปิดโรงเรียนและสถานศึกษาเป็นเวลา 4 สัปดาห์ เพื่อให้
   
 
นักเรียนและบุคลากรทางการศึกษาใช้เวลากักตัวอยู่ที่บ้านเป็นเวลา 14 วันหลังจากเดินทางกลับจากต่างประเทศ 
นอกจากนี้ยังได้มีการตรวจคัดกรองในกลุ่มผู้โดยสารที่เดินทางมาจากประเทศจีน อิตาลี เลบานอน และไทย ณ 
สนามบินดูไบก่อนที่จะเข้าประเทศ สำหรับผู้โดยสารที่ต่อเครื่องจะไม่ได้รับการตรวจคัดกรองแต่จะถูกวัดไข้ก่อนที่
จะต่อเครือ่ง  
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
5 มีนาคม 2563 รวมทั้งสิ้น 25,065 เที่ยวบิน ผู้เดินทางได้รับการคัดกรองสะสมรวม 3,401,351 ราย พบผู้ป่วยที่มี
อาการเข้าได้ตามนิยามการคัดกรองจำนวน 143 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 5 มีนาคม 2563 มียอดการคัดกรองเรือสะสม 598 ลำ มีผู้ที่เดินทางได้รับการคัดกรองสะสมรวม 107,887 ราย 
การคัดกรองผู้เดินทางผ่านด่านพรมแดนทางบก ตั้งแต่วันที่ 1 กุมภาพันธ์ 2563 ถึง 5 มีนาคม 2563 มีผู้ได้รับการคัด
กรองสะสมรวม 762,457 ราย และการคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ 
ตั้งแต่วันที่ 30 มกราคม 2563 ถึง 6 มีนาคม 2563 ได้ทำการคัดกรองรวมทั้งสิ้น 87,189 ราย รวมพบผู้ป่วยที่มีอาการ
เข้าได้ตามนิยามการคัดกรองที่ช่องทางเข้าออกประเทศ จำนวน 175 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 6 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 211 ราย 
รวมยอดผู้ป่วยสะสมทั้งหมด จำนวน 4,234 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม   4,234 ราย 
● คัดกรองพบที่สนามบิน (สุวรรณภูมิ (126)  ดอนเมือง (36)    
ภูเก็ต (8) เชียงใหม่ (3) 
● คัดกรองที่ท่าเรือ 
173 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 2,028 ราย โรงพยาบาลรัฐ 1,980 ราย) 
 4,008 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 51 ราย 
ผู้ป่วยที่มีอาการเข้าได้ตามนิยาม 4,234 ราย 
● พักรักษาตัวเป็นผู้ป่วยใน 
(โรงพยาบาลเอกชน 947 ราย โรงพยาบาลรัฐ 779 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,726 ราย 
 
    2,443 ราย 
     65 ราย 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
48 ราย  
31 ราย 
16 ราย 
 
   
 
ประเภทของผู้ป่วย 
จำนวนผู้ป่วย  
สะสม 
• เสียชีวิต 
ผู้ป่วยยืนยันที่มีอาการรุนแรง 
1 ราย 
1 ราย 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 48 ราย รักษาหายและแพทย์ให้กลับบ้าน 
31 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 4,186 ราย ตรวจไม่พบ
เชื้อ 2,411 ราย และอยู่ระหว่างรอผลตรวจทางห้องปฏิบัติการ 1,775 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 35 ปี (อายุ
ตั้งแต่ 3-74 ปี) เป็นเพศชาย 27 ราย เพศหญิง 21 ราย (ชาย:หญิง = 1.3:1) สัญชาติจีน 26 ราย ไทย 20 ราย อิตาลี 1 
ราย อังกฤษ 1 ราย ประวัติโรคประจำตัวที่พบได้แก่ ความดันโลหิตสูง (4 ราย) ความดันโลหิตสูงและหัวใจ (1 ราย) 
หลอดเลือดสมอง (1 ราย) ไวรัสตับอักเสบ B (1 ราย) ประสาทหูเสื่อมและกระดูกพรุน (1 ราย) ไม่มีประวัติ (40 ราย) 
เกิดจากการคัดกรองที่สนามบิน 4 ราย เข้ารักษาในโรงพยาบาลด้วยตนเอง 28 ราย จากการติดตามผู้สัมผัส 15 ราย 
และคัดกรองพบในกลุ่มพลเมืองไทยที่รับกลับจากเมืองอู่ฮั่น 1 ราย  
3. มาตรการในประเทศไทย 
• ปลัดกรุงเทพมหานครได้สั่งการให้หน่วยงานและส่วนราชการในสังกัดกรุงเทพมหานครทำความสะอาด
และดูแลสุขาภิบาลสิ่งแวดล้อมในสถานที่ทำงานและพื้นที่รับผิดชอบของหน่วยงานอย่างสม่ำเสมอและ
ต่อเนื่อง รวมทั้งให้สำนักงานเขตแจ้งโรงเรียนในพื้นที่ทำความสะอาดและดูแลสุขาภิบาลสิ่งแวดล้อม 
ตลอดจนประชาสัมพันธ์เชิญชวนให้ประชาชน สถานประกอบการ สถานที่ทำงาน สถานที่ประกอบ
พิธีกรรมทางศาสนาในพื้นที่ร่วมกันทำความสะอาดและดูแลสุขาภิบาลสิ่งแวดล้อมอย่างต่อเนื่องจนกว่า
สถานการณ์การแพร่ระบาดจะดีขึ้น 
• โฆษกกองทัพเรือ ได้แจ้งถึงการเตรียมความพร้อมของกองทัพเรือต่อนโยบายของรัฐบาลในการรองรับ
แรงงานไทยที่กลับจากประเทศเกาหลีใต้ โดยเบื้องต้นได้จัดเตรียมพื้นที่ฐานทัพเรือสัตหีบ อ่าวดงตาล 
อาคารรับรอง 3-8 ซึ่งจะรองรับประชาชนได้ประมาณ 200 คน และจะศึกษาข้อมูลเพิ่มเติมเพื่อพิจารณา
การขยายพื้นที่ไปฐานทัพเรือแห่งอื่น 
• กระทรวงสาธารณสุขได้ร่วมกับกระทรวงมหาดไทยในการกักตัวกลุ่มแรงงานไทยที่เดินทางกลับจาก
ประเทศเกาหลีใต้ให้อยู่ในพื้นที่ควบคุมของรัฐบาลผ่านกลไกของคณะกรรมการโรคติดต่อจังหวัดที่มีผู้ว่า
ราชการจังหวัดเป็นประธาน นอกจากนี้ผู ้ว่าราชการจังหวัดสามารถประกาศให้ยุติการรวมกลุ่มของ
ประชาชนจำนวนมากหากเห็นว่าอาจเกิดความเสี่ยง สามารถสั่งให้บุคคลที่มีความเสี่ยงไปตรวจรักษาได้ใน
ฐานะกรรมการโรคติดต่อแห่งชาติ 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
   
 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน ฮ่องกง มาเก๊า ไต้หวัน ญี่ปุ่น สิงคโปร์ เกาหลีใต้  เยอรมัน ฝรั่งเศส อิตาลี และอิหร่าน หากมีไข้ 
ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันท ีพร้อมทั้ง
แจ้งประวัติการเดินทางไปในเมืองของประเทศดังกล่าวข้างต้นร่วมด้วย 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
