ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,111,062 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 503,365 ราย
จำนวนการตรวจทางห้องปฏิบัติการ 1,694,003 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,266,593 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,266,593 ราย
• คัดกรองผู้ที่เดินทางเข้า-ออกระหว่างประเทศ 4,904 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 293,573 ราย โรงพยาบาลรัฐ 968,028 ราย)
1,261,601 ราย
• อื่นๆ 88 ราย
สถานการณ์ทั่วโลก
ฉบับที่ 452 วันที่ 30 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่ 30 มีนาคม 2564
• แคนาดา หลายเมืองในแคนาดา รวมถึงออนแทริโอ, ควิเบก, บริติชโคลัมเบีย และแอลเบอร์ตา ได้ระงับการ
ฉีดวัคซีนโควิด 19 ของแอสตร้าเซนเนก้าให้กับกลุ่มผู้มีอายุต่ำกว่า 55 ปี เนื่องจากมีความกังวลว่าอาจทำให้เกิดลิ่ม
เลือดอุดตันได้ในบางราย ซึ่งจะฉีดวัคซีนอีก 1.5 ล้านโดสภายในสัปดาห์นี้ หลังจากคณะกรรมการให้คำปรึกษาด้านวัคซีน
ของแคนาดาแนะนำให้หยุดฉีดวัคซีนดังกล่าวจนกว่าการประเมินของผู้เชี่ยวชาญจะเสร็จสิ้น
• เขตบริหารพิเศษฮ่องกงแห่งสาธารณรัฐประชาชนจีน เตรียมลดระยะเวลากักตัวจาก 21 วัน ลงเหลือ 14 วัน
สำหรับผู้ที่เดินทางมาจากพื้นที่ที่มีความเสี่ยงต่ำ เช่น สิงคโปร์ ออสเตรเลีย และนิวซีแลนด์ รวมไปถึงผู้ที่เดินทางมาจาก
พื้นที่เสี่ยงระดับปานกลางที่ได้รับการฉีดวัคซีนแล้ว แต่ทั้งสองกลุ่มจะยังคงต้องเฝ้าระวังตนเองต่อไปอีก 7 วัน เพื่อ
พยายามเร่งกลับมาเปิดเศรษฐกิจอีกครั้งหลังได้รับผลกระทบอย่างหนักจากการแพร่ระบาดของโรคโควิด 19
• สาธารณรัฐประชาชนจีน วางแผนจัดตั้งศูนย์ฉีดวัคซีนโควิด 19 ในประเทศที่มีคุณสมบัติเหมาะสมและเต็มใจ
เพื่อฉีดวัคซีนให้ชาวจีนที่พำนักอยู่ในต่างประเทศ โดยสหรัฐอาหรับเอมิเรตส์ (UAE) เต็มใจจะให้มีการจัดตั้งศูนย์
ดังกล่าว ให้กับชาวจีนที่พำนักอยู่ใน UAE และประเทศข้างเคียงให้ได้รับการฉีดวัคซีน คาดว่าแผนการดังกล่าวจะเริ่ม
ดำเนินการได้เร็วที่สุดเท่าที่เป็นไปได้ผ่านความร่วมมือระหว่างสองฝ่าย
• สหรัฐอเมริกา ประธานาธิบดีเรียกร้องให้รัฐต่างๆ ระงับการเปิดเมืองอีกครั้ง หลังจากยอดผู้ติดเชื้อโควิด 19
เพิ่มสูงขึ้น ผู้เข้ารับการรักษาในโรงพยาบาลและยอดผู้เสียชีวิตเพิ่มมากขึ้น ซึ่งมียอดผู้เสียชีวิตสะสมในสหรัฐมากกว่า
550,000 ราย ขณะที่ฝ่ายบริหารกำลังเร่งการฉีดวัคซีนป้องกันโรคโควิด 19 ให้กับประชาชน
• เครือรัฐออสเตรเลีย ประกาศล็อกดาวน์เมืองบริสเบนเป็นเวลา 3 วัน เพื่อสกัดการแพร่ระบาดของไวรัสโควิด 19
ชนิดกลายพันธุ์ที่พบเป็นครั้งแรกในอังกฤษ เริ่มตั้งแต่เวลา 17.00 น. ของวันจันทร์ตามเวลาท้องถิ่น ยกเว้นผู้ที่ต้อง
ทำงานสำคัญ พบแพทย์ หรือจับจ่ายซื้อของจำเป็น โรงเรียนในเมืองบริสเบนจะปิดตั้งแต่วันอังคารเป็นต้นไป
ขณะเดียวกันการจัดงานแต่งงานต้องมีแขกไม่เกิน 10 คน และงานศพต้องมีแขกไม่เกิน 20 คน
• สาธารณรัฐอิสลามปากีสถาน ประธานาธิบดีปากีสถานได้ตรวจพบเชื้อโควิด 19 เมื่อวาน (29 มี.ค.) หลังรับ
วัคซีน Sinopharm ของจีน เข็มแรกเมื่อวันที่ 15 มี .ค. และเข็มที่ 2 ในอีกหนึ่งสัปดาห์ถัดมา โดยก่อนหน้านี้
นายกรัฐมนตรีก็ได้ติดเชื้อโควิด 19 เช่นกัน หลังจากที่ได้รับวัคซีนโควิด 19 โดสแรกเพียง 2 วั น ขณะนี้ปากีสถาน
อยู่ท่ามกลางการแพร่ระบาดของโคโรนาไวรัสระลอกที่ 3 ซึ่งรุนแรงกว่าการระบาดของปีที่แล้ว
• สาธารณรัฐฟิลิปปินส์ อนุญาตให้บริษัทเอกชนนำเข้าวัคซีนโควิด 19 ได้ เพื่อให้ประชาชนได้ฉีดวัคซีนเพิ่มมาก
ขึ้น ภาคธุรกิจสามารถติดต่อหาแหล่งผลิตและนำเข้าวัคซีนโควิด 19 ได้เองเพื่อนำไปฉีดให้กับพนักงาน จากที่ก่อนหน้า
นี้บริษัทเอกชนต้องทำข้อตกลงกับรัฐบาลก่อนซื้อวัคซีน ทั้งนี้ ฟิลิปปินส์กำลังเผชิญกับการระบาดระลอกใหม่ และ
ปัญหาเศรษฐกิจถดถอยที่ยังคงดำเนินมาจนถึงไตรมาสนี้
• สหรัฐอเมริกา เผยผลการวิจัย วัคซีนโควิด 19 ที่พัฒนาโดยบริษัทไฟเซอร์และโมเดอร์นานั้น สามารถลดความ
เสี่ยงติดเชื้อได้อย่างมีประสิทธิภาพ โดยรวบรวมข้อมูลจากผู้เข้าร่วมกว่า 4 พันรายในพื้นที่ 6 รัฐ ระหว่างเดือน ธ.ค.
2563 - มี.ค. 2564 ผลการวิจัยชี้ว่า ความเสี่ยงที่จะติดเชื้อไวรัสโควิด 19 ของผู้ที่ได้รับวัคซีนครบทั้งสองโดส ลดลงถึง
90% ในช่วง 2 สัปดาห์หรือมากกว่านั้นหลังจากได้รับวัคซีน ขณะที่การได้รับวัคซีนจำนวน 1 โดส ไม่ว่าจะเป็นวัคซีน
ของบริษัทใด ก็จะทำให้ความเสี่ยงติดเชื้อลดลงไปถึง 80% ในช่วง 2 สัปดาห์หลังจากได้รับวัคซีน
2. มาตรการในประเทศไทย
• กรมวิทยาศาสตร์การแพทย์ ตรวจวิเคราะห์คุณภาพวัคซีน CoronaVac ของบริษัทซิโนแวก ทั้ง 2 รุ่นการผลิต
ที่นำเข้ามา จำนวน 800,000 โดส พบว่าผลตรวจวิเคราะห์คุณภาพวัคซีนนั้นมีค่าอยู่ในเกณฑ์ยอมรับของการทดสอบ
ทุกรายการ จากการพิจารณาเอกสารข้อมูลของวัคซีนทั้ง 2 รุ่นการผลิต พบว่า ตั้งแต่กระบวนการผลิตจนได้ผลิตภัณฑ์
ขั้นสุดท้าย มีคุณภาพตรงตามที่ได้ขึ้นทะเบียนไว้ รวมถึงกระบวนการขนส่งมีการควบคุมอุณหภูมิอย่างเหมาะสมเป็นไป
ตามมาตรฐานกำหนด กรมวิทยาศาสตร์การแพทย์ จึงได้ออกหนังสือรับรองรุ่นการผลิตให้กับวัคซีน CoronaVac
ของบริษัทซิโนแวก ทั้ง 2 รุ่นการผลิต เมื่อวันที่ 30 มี.ค. 2564 เพื่อให้หน่วยงานที่เกี่ยวข้องสามารถนำไปให้บริการ
กับประชาชนกลุ่มเป้าหมายได้โดยเร็ว
• กระทรวงสาธารณสุข ขยายพื้นที่ฉีดวัคซีนโควิด 19 ครบทุกจังหวัด ให้กับกลุ่มเป้าหมาย เริ่มวันที่ 1 เม.ย.นี้
โดยการกระจายวัคซีนซิโนแวค จำนวน 8 แสนโดส ให้พื้นที่ควบคุมการระบาด 6 จังหวัด 3.5 แสนโดส พื้นที่ท่องเที่ยว
8 จังหวัด 2.4 แสนโดส พื้นที่ชายแดน 8 จังหวัด 5 หมื่นโดส และจังหวัดที่เหลือ เพื่อซักซ้อมความพร้อมก่อนเริ่ มฉีด
วัคซีนล็อตใหญ่ในเดือนมิถุนายน โดยให้จังหวัดขนาดเล็ก 800 โดส จังหวัดขนาดใหญ่ 1,000 โดส และจังหวัดใหญ่พิเศษ
1,200 โดส และอสม. จังหวัดละ 1,000 โดส ทั้งนี้ ขอให้คณะกรรมการโรคติดต่อจังหวัดร่วมกับกระทรวงมหาดไทย
สำรวจความต้องการผู้รับการฉีดวัคซีนโควิด 19 ตามความสมัครใจ
3. ประเมินความเสี่ยงสถานการณ์โรคติดเชื้อไวรัสโคโรนา 2019
จากสถานการณ์การอพยพลี้ภัยของชาวเมียนมาที่ผ่านเข้ามายังประเทศไทยในเขตพื้นที่อุทยานแห่งชาติ
ในอำเภอแม่สะเรียง จังหวัดแม่ฮ่องสอน มีแนวโน้มที่จะมีผู้อพยพเข้ามาอย่างต่อเนื่อง ซึ่งอาจส่งผลให้เกิดความเสี่ยง
ของการแพร่ระบาดของโรคได้หากมีผู้อพยพอาศัยรวมกันอย่างแออัด ดังนั้นเพื่อที่จะลดความเสี่ยงของการระบาดที่จะ
เข้ามาสู่ประเทศไทย จังหวัดต่าง ๆ ที่มีชายแดนดินติดประเทศเมียนมา จึงต้องเร่งดำเนินการอย่างบูรณาการ และ
ประสานการทำงานร่วมกันทุกภาคส่วนทั้งฝั่งสาธารณสุข มหาดไทย ฝ่ายความมั่นคง ในการจัดเตรียมสถานที่สำหรับผู้
อพยพ การตรวจหาผู้ติดเชื้อแล้วแยกกักทันทีเพื่อไม่ให้เกิดการระบาด การดำเนินการกักกันในสถานกักกันของรัฐ
อย่างเข้มงวด ตลอดจนค้นหาจุดเสี่ยงที่อาจมีการลักลอบข้ามพรมแดนระหว่างประเทศ สำหรับโรงพยาบาลและ
สถานพยาบาลที่อยู่ในพื้นที่ดังกล่าวควรดำเนินการเฝ้าระวังผู้ป่วยสงสัยโรคติดเชื้อไวรัสโคโรนา 2019 ผู้ป่วยกลุ่ม
อาการคล้ายไข้หวัดใหญ่ และผู้ป่วยปอดอักเสบอย่างเข้มข้น นอกจากนี้ควรเร่งดำเนินการกระจายวัคซีน และฉีดให้กับ
ผู้ปฏิบัติงานด่านหน้าตามแนวชายแดน โดยเฉพาะในส่วนของทหาร ตำรวจ เนื่องจากเป็นกลุ่มคนที่อยู่ใกล้ชิดกับ
ประชากรเมียนมามากที่สุด เพื่อลดโอกาสที่จะนำเชื้อมาติดคนในครอบครัวต่อไป
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข