   
 
ฉบับที่ 136 วันที่ 18 พฤษภาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 18 พฤษภาคม จำนวน 4,818,025 ราย มีอาการรุนแรง 
44,760 ราย เสียชีวิต 316,925 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 
1,527,664 ราย รัสเซีย 290,678 ราย สเปน 277,719 ราย สหราชอาณาจักร 243,695 ราย บราซิล 241,080 ราย 
อิตาลี 225,435 ราย ฝรั่งเศส 179,569 ราย เยอรมนี 176,651 ราย ตุรกี 149,435 ราย และอิหร่าน 120,198 ราย 
ส่วนจีน เป็นอันดับที่ 13 มีจำนวนผู้ป่วย  84,055 ราย (รวม ฮ่องกง 1,056 ราย มาเก๊า 45 ราย)  
ประเด็นที่น่าสนใจในต่างประเทศ ณ วันที่ 18 พฤษภาคม 2563 
- องค์การอนามัยโลก (WHO) เรียกร้องประชาคมโลกโดยให้หน่วยงานด้านสาธารณสุขช่วยรวบรวม
และแบ่งปันข้อมูลเกี่ยวกับกลุ่มอาการอักเสบที่เกิดขึ้นกับเด็กและวัยรุ่น หรือเรียกว่า PMIS ซึ่งอาจมีความเชื่อมโยง
กับการติดเชื้อไวรัสโคโรนา 2019 แม้จะยังไม่มีการยืนยันอย่างเป็นทางการ แต่เด็กส่วนใหญ่ที่มีอาการมีการติดเชื้อ
ไวรัสโคโรนา 2019 ทำให้เกิดอาการอักเสบในหลอดเลือดและมักเกิดกับเด็กเล็ก ก่อให้เกิดภาวะล้มเหลวของ
อวัยวะหลายส่วนและเกิดอาการช็อกเพราะพิษคล้ายโรคคาวาซากิ  
- ประเทศสหรัฐอเมริกา พบว่าบุคลากรสาธารณสุขตกงาน ซึ่งเป็นผลจากการระบาดโรคติดเชื้อ
ไวรัสโคโรนาไวรัส 2019 การศึกษาพบว่าการเลื่อนนัดของแพทย์ ทำให้จำนวนคนไข้ลดลงมากกว่า 55% - 57% 
ในเดือน มีนาคม – เมษายน 2563 และยังมีแนวโน้มว่าลดลง กลุ่มที่กระทบคือ จักษุแพทย์ แพทย์ผิวหนัง แพทย์
โสต นาสิกวิทยา แพทย์ศัลยกรรมระบบทางเดินปัสสาวะ แพทย์ผ่าตัด แพทย์สาขาหทัยวิทยา และกุมารแพทย์ 
แม้แต่แพทย์สาขามะเร็งวิทยา ซึ่งผู้ป่วยที่ไม่ได้ไปพบแพทย์อาจมีอาการหนักขึ้นหรืออาจเสียชีวิต และแพทย์
จำนวนมากไม่สามารถแบกรับค่าเช่าและค่าจ้างทำให้ต้องปิดคลินิกหรือโรงพยาบาลขนาดเล็กหรือต้องปิดให้บริการ
ชั่วคราว พนักงานจำนวนมากต้องตกงาน ทำให้ไม่มีสถานพยาบาลไปรักษา นอกจากนี้ทันตแพทยสมาคม ได้ส่ง
หนังสือถึงรัฐสภา ขอให้มีแพคเกจช่วยเหลือประนอมหนี้สำหรับธุรกิจด้านทันตกรรม รวมถึงให้ช่วยจัดสรรอุปกรณ์
ป้องกันตัว ได้แก่ ชุดPPE หน้ากาก N95 หรือ Face Shield ให้กับทันตแพทย์ด้วย และขอความชัดเจนว่าเมื่อไหร่
ที่คลินิกทันตกรรมจะสามารถเปิดบริการได้ นอกจากนี้ประเทศแถบยุโรป คลินิกทันตกรรม คลินิกรักษาโรค ที่ไม่
เกี่ยวกับติดเชื้อไวรัสโคโรนาไวรัส 2019 ให้ชะลอการเปิดให้บริการอย่างไม่มีกำหนด 
- ประเทศเบลเยี่ยม โดยสถาบันเทคโนโลยีชีวภาพเฟลมิช (VIB) เผยว่าได้ทำการฉีดโปรตีนจากเชื้อ 
โคโรนาไวรัสสายพันธุ์ใหม่เข้าไปในตัวยามา (ลามา) เพศเมียที่เป็นสัตว์เลี้ยงลูกด้วยน้ำนมในตระกูลอูฐ กำลังเป็นที่
สนใจของนักวิทยาศาสตร์กลุ่มหนึ่ง หลังจากตัวยามา (ลามา) มีการพัฒนาแอนติบอดี้ขึ้นมา  
-      ประเทศอิตาลี โดยนายกรัฐมนตรี แถลงแผนผ่อนคลายมาตรการล็อกดาวน์ โดยต้องปฏิบัติตาม 
มาตรการระยะห่างทางสังคมอย่างเคร่งครัด คือ ร้านค้า ร้านทำผม ร้านอาหาร และบาร์ สามารถเปิดได้ตั้งแต่วันที่ 18 
พฤษภาคม 2563 และเปิดการสัญจรภายในประเทศ โดยเฉพาะการเดินทางข้ามเขตและข้ามจังหวัด สำหรับ ฟิตเนส 
โรงยิม สระว่ายน้ำและศูนย์กีฬาสามารถเปิดได้ตั้งแต่วันที่ 25 พฤษภาคม 2563 มีการยกเลิกมาตรการกักตัว 14 วันกับผู้
ที่เดินทางเข้ามาในประเทศ นอกจากนี้ประชาชนยังสามารถพักผ่อนตามสวนสาธารณะ ชายหาดและภูเขา โดยไม่จำกัด
เวลา ด้านการเปิดพรมแดนต้อนรับนักท่องเที่ยวต่างชาติ และพลเมืองในประเทศสามารถเดินทางออกไปยังประเทศอื่นได้ 
   
 
เริ่มตั้งแต่วันที่ 3 มิถุนายน 2563 นอกจากนี้โรงภาพยนตร์และโรงละครเป็นกลุ่มสุดท้ายที่จะได้รับการผ่อนปรนให้เปิดใน
วันที่ 15 มิถุนายน 2563 
- ประเทศบราซิล ได้มีการ Lockdown ช่วงเดือนมีนาคม - เมษายน หลังจากนั้น เริ่มมีการผ่อนคลาย 
มาตรการต่างๆ โดยอนุญาตให้ร้านเสริมสวย และโรงยิม กลับมาเปิดให้บริการปกติ ส่วนโรงเรียน ธุรกิจ และพื้นที่
สาธารณะ ในปัจจุบันยังไม่เปิดทำการ นอกจากนี้ประชาชนยังตั้งคำถามเกี่ยวกับการทำงานและอยู่กับบ้าน รวมทั้ง
ไม่ได้ใส่ใจกับมาตรการ Social Distancing ทำให้เกิดการระบาดของโรคติดเชื้อไวรัสโคโรนา 2019 อย่างหนัก และ
ผู้ว่าการนครเซาเปาโล รัฐเซาเปาลู ซึ่งดูแลประชาชนในเมืองมากกว่า 12 ล้านคน กำลังเตรียมเสนอมาตรการให้
รัฐบาลประจำรัฐเซาเปาลู ออกมาตรการให้มีการรักษาระยะห่างต่อไป เพื่อป้องกัน ควบคุมโรคระบาดนี้ และ
เพื่อให้โรงพยาบาลมีเตียงรักษาคนไข้เพียงพอ  
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
17 พฤษภาคม 2563 รวมทั้งสิ้น 38,849 เที่ยวบิน ผู้เดินทางได้รับการคัดกรองสะสมรวม 4,432,601 ราย พบผู้ป่วยที่
มีอาการเข้าได้ตามนิยามการคัดกรองจำนวน 1,171 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 
ถึงวันที่ 17 พฤษภาคม 2563 มียอดการคัดกรองเรือสะสม 2,411 ลำ มีผู้ที่เดินทางได้รับการคัดกรองสะสมรวม 
144,766 ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดน
ทางบก ตั้งแต่วันที่ 1 กุมภาพันธ์ 2563 ถึง 17 พฤษภาคม 2563 มีผู้ได้รับการคัดกรองสะสมรวม 1,923,687 ราย และ
การคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
18 พฤษภาคม 2563 ได้ทำการคัดกรองรวมทั้งสิ้น 177,350 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,173 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค   
วันที่ 18 พฤษภาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
4,016 ราย รวมยอดผู้ป่วยสะสมทั้งหมด จำนวน 127,108 ราย รายละเอียดตามตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม  127,108 ราย 
● คัดกรองพบที่สนามบิน สุวรรณภูมิ (1,102)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
   1,171 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 54,258 ราย โรงพยาบาลรัฐ 71,227 ราย 
และอยู่ระหว่างการสอบสวน 362 ราย) 
 125,847 ราย  
   
 
ประเภทของผู้ป่วย 
จำนวนผู้ป่วย  
สะสม 
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ   
อู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   3,031 ราย    
2,857 ราย 
        118 ราย 
       56 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
   3,031 ราย    
2,479 ราย 
552 ราย 
 100 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 3,031 ราย รักษาหายและแพทย์ให้กลับ
บ้าน 2,857 ราย ผู้ป่วยยืนยันที่เสียชีวิต 56 ราย  
ตั้งแต่วันที่ 18 มกราคม ถึงวันที่ 15 พฤษภาคม 2563 (สัปดาห์ที่ 20) มีจำนวนการตรวจวินิจฉัยโรคติดเชื้อ
ไวรัสโคโรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี 
RT-PCR ทั้งหมด 328,079 ตัวอย่าง คิดเป็นจำนวนการตรวจวินิจฉัยเฉลี่ยวันละ 6,010 ตัวอย่าง แบ่งเป็นผู้ป่วยที่มี
อาการตามนิยามการเฝ้าระวังโรค 123,092 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติม
และการติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,606 ราย ผู้เดินทางที่เฝ้าระวังอาการ ณ 
พื้นที่กักกันแห่งรัฐ 15,853 ราย และผู้ป่วยที่มีอาการไม่เข้าเกณฑ์การเฝ้าระวังโรค 179,528 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 18 พฤษภาคม ไม่พบผู้ป่วยยืนยันที่มีประวัติ
เดินทางมาจากต่างประเทศ ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 100 ราย เป็นคนไทย
ที่กลับมาจากประเทศอินโดนีเซีย 62 ราย ปากีสถาน 10 ราย สหรัฐอเมริกา 9 ราย สหรัฐอาหรับเอมิเรตส์ 5 ราย 
มาเลเซีย 4 ราย สหราชอาณาจักร 2 ราย คาซัคสถาน 2 ราย อียิปต์ 2 ราย เนเธอร์แลนด์ 1 ราย อินเดีย 1 ราย รัสเซีย 
1 ราย และญี่ปุ่น 1 ราย แบ่งเป็น จังหวัดสงขลา 19 ราย สตูล 18 ราย กรุงเทพมหานคร 17 ราย ชลบุรี 16 ราย 
ปัตตานี 12 ราย ยะลา 8 ราย นราธิวาส 6 ราย กระบี่ 3 ราย และสมุทรปราการ 1 ราย วันที่ 8 พฤษภาคม 2563 พบ
ผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลา อำเภอสะเดา จังหวัดสงขลา จำนวน 65 
ราย   มีสัญชาติพม่า 37 ราย โรฮีนจา 20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา 1 ราย และ
อินเดีย 1 ราย 
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,649 ราย เพศหญิง 1,382 ราย (ชาย:หญิง = 1.19:1)  สัญชาติไทย 2,697 ราย พม่า 56 ราย 
จีน 34 ราย ฝรั่งเศส 29 ราย อังกฤษ 24 ราย รัสเซีย 12 ราย อเมริกา 12 ราย ญี่ปุ่น 11 ราย อินเดีย 9 ราย แคนาดา 8 
ราย เยอรมนี 8 ราย อิตาลี 8 ราย เบลเยียม 6 ราย สวิตเซอร์แลนด์ 6 ราย สวีเดน 6 ราย เดนมาร์ก 5 ราย ฟิลิปปินส์ 5 
   
 
ราย สิงคโปร์ 5 ราย ปากีสถาน 4 ราย มาเลเซีย 4 ราย เวียดนาม 4 ราย ออสเตรเลีย 4 ราย กัมพูชา 3 ราย เกาหลีใต้ 3 
ราย อินโดนีเซีย 3 ราย คาซัคสถาน 2 ราย บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย 
อเมริกา-ซามัว 1 ราย มาลี 1 ราย คูเวต 1 ราย เซอร์เบีย 1 ราย ตูนีเซีย 1ราย ไต้หวัน 1 ราย นิวซีแลนด์ 1 ราย 
เนเธอร์แลนด์ 1 ราย ปาเลสไตน์ 1 ราย โปรตุเกส 1 ราย ฟินแลนด์ 1 ราย เม็กซิโก 1 ราย ยูเครน 1 ราย เยเมน 1 ราย 
ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี 1 ราย โรฮีนจา 20 ราย ไม่ทราบ 14 ราย 
ประวัติโรคประจำตัวที่พบ ได้แก่ ความดันโลหิตสูง (27 ราย) ภูมิแพ้ (20 ราย) เบาหวานและความดันโลหิตสูง (13 ราย) 
เบาหวาน (11 ราย) หอบหืด (8 ราย) ไขมันในเลือดสูง (3 ราย) ไทรอยด์ (3 ราย) ความดันโลหิตสูงและไขมันในเลือดสูง 4 
ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี (2 ราย) ความดันโลหิตต่ำ (1 ราย) เบาหวานและความดันโลหิตสงู 
และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและ
ไขมันในเลือดสูง (2 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 
ราย) ความดันโลหิตสูง และเกาต์ (1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันใน
เลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กิน
สัน หัวใจ และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและ
ไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและ
ติดเชื้อเอชไอวี (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง 
ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ (1 ราย) ไม
เกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) 
เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) 
วัณโรคและติดเชื้อเอชไอวี (1 ราย) เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง 
ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 
ราย) ไวรัสตับอักเสบบี (1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) 
แพ้ภูมิตัวเอง (1 ราย) ไม่มีโรคประจำตัว (2,893 ราย) พบผู้ป่วยจากการคัดกรองที่สนามบิน 40 ราย (รวมพลเมืองไทยที่
รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,585 ราย จากการติดตามผู้สัมผัส 1,186 ราย จากการ
กักกันในพื้นที่ที่รัฐกำหนด 100 ราย จากการตรวจคนเข้าเมือง จังหวัดสงขลา 65 ราย และจากการค้นหาเชิงรุก (Active 
Case Finding)  55 ราย 
3. มาตรการในประเทศไทย  
• ธนาคารแห่งประเทศไทย (ธปท.) เปิดเผยว่า การระบาดของโรคติดเชื้อไวรัสโคโรนา 2019 มีผลกระทบ
กับเศรษฐกิจและระบบการเงินอย่างมาก จึงได้มีมาตรการที่สำคัญ 2 มาตรการ ได้แก่ มาตรการที่ 1 
ช่วยเหลือลูกหนี้รายย่อย ที่เป็นสินเชื่อบัตรเครดิต สินเชื่อเงินสด สินเชื่อบ้าน และสินเชื่อเช่าซื้อรถ
มอเตอร์ไซค์และรถยนต์ ได้มีการดำเนินการมาตั้งแต่เดือน เมษายน ด้วยการลดดอกเบี้ย ลดเงินต้น ชะลอ
พักเงินต้นและดอกเบี้ยเป็นระยะเวลา 3-6 เดือน มาตรการที่ 2 เกี่ยวกับซอฟท์โลน โดยมาตรการมี
วัตถุประสงค์เพื่อเสริมสภาพคล่องให้ผู้ประกอบการเอสเอ็มอี ในการนำเงินมาใช้ซื้อวัตถุดิบจะมีความจำ
เป็น การจ้างงาน วงเงิน 5 แสนล้านบาท 
• สำนักงานมาตรฐานผลิตภัณฑ์อุตสาหกรรม (สมอ.) ออกคำสั่งให้ร้านสะดวกซื้อรายใหญ่ เก็บอุปกรณ์ 
Face Shield ที่นำมาจำหน่ายทันที เนื่องจากผู้ผลิตได้นำมาตรฐานผลิตภัณฑ์อุตสาหกรรม (มอก.) 685-
2540 ซึ่งเป็นมาตรฐานที่ควบคุมผลิตภัณฑ์ของเล่นมาใช้ในอุปกรณ์ Face Shield (ใช้มาตรฐานดังกล่าว
   
 
ไม่ถูกต้องกับประเภทสินค้า) ทั้งนี้ผู้ผลิตและผู้จำหน่ายมีความผิดตามพระราชบัญญัติมาตรฐาน
ผลิตภัณฑ์อุตสาหกรรม พ.ศ.2511 โดยผู้ผลิตมีความผิดฐานใช้เครื่องหมายมาตรฐานโดยไม่ได้รับอนุญาต 
มีโทษจำคุกไม่เกิน 1 ปี หรือปรับไม่เกิน 1 ล้านบาท หรือทั้งจำทั้งปรับ ส่วนผู้จำหน่าย มีความผิดฐาน
จำหน่ายสินค้าที่ใช้เครื่องหมายมาตรฐานโดยไม่ได้รับอนุญาต มีโทษจำคุกไม่เกิน 6 เดือน หรือปรับไม่เกิน 
5 แสนบาท หรือทั้งจำทั้งปรับ 
• คลินิกทันตกรรม คลินิกเสริมความงาม (เว้นคลินิกทำหน้า) หรือคลินิกรักษาโรคอื่นๆ ยืนยันว่าพร้อมเปิด 
โดยจะมีมาตรการเว้นระยะห่าง มีการป้องกันการติดเชื้ออย่างเข้มข้น  
• ห้างสรรพสินค้าซีคอนสแควร์ ศรีนครินทร์ กรุงเทพฯ พัฒนานวัตกรรม โดยให้ใช้เท้าเหยียบกดและเลือก
ชั้นที่จะโดยสารไปในลิฟต์โดยสาร เพื่อป้องกันและควบคุมการแพร่ระบาดของโรคติดเชื้อไวรัสโคโรนา 
2019 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
