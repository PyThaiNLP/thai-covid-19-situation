   
 
ฉบับที่ 59 วันที่ 2 มีนาคม 2563 เวลา 21.00 น. 
1. สถานการณ์ในต่างประเทศ 
มีรายงานผู ้ป ่วยย ืนย ันทั ่วโลก รวม 67 ประเทศ 2 เขตบริหารพิเศษ และเร ือ Diamond Princess                  
ในวันที่ 2 มีนาคม 2563 จำนวน 89,248 ราย มีอาการรุนแรง 7,375 ราย เสียชีวิต 3,058 ราย โดยมียอดผู้ป่วยยืนยัน
ในพื้นที่ที่มีการระบาดอย่างเนื่อง ได้แก่ สาธารณรัฐประชาชนจีน (รวมเขตบริหารพิเศษฮ่องกง มาเก๊า) ทั้งหมด 80,136 
ราย  เกาหลีใต้ 4,335 ราย อิตาลี 1,701 ราย อิหร่าน 978 ราย ญี่ปุ่น 256 ราย สิงคโปร์ 106 ราย ฝรั่งเศส 130 ราย
เยอรมนี 150 ราย และไต้หวัน 40 ราย  
ประเด็นที่น่าสนใจในต่างประเทศ ณ วันที่ 2 มีนาคม 2563 
- ประเทศจีน ศาลจีนตัดสินโทษประหารชีวิตชายชาวจีนที่สังหารเจ้าหน้าที่สาธารณสุขสองคน ณ จุดตรวจ
ไวรัส COVID-19 ในมณฑลยูนนาน เนื่องจากชายคนดังกล่าวได้ขับรถตู้เล็กผ่านจุดตรวจไวรัสและปฏิเสธที ่จะ
ปฏิบัติตามคำแนะนำของเจ้าหน้าที่ เจ้าหน้าที่จึงได้เข้าตักเตือนและบันทึกเหตุการณ์เป็นหลักฐาน คนขับรถตู้ได้
แสดงความไม่พอใจและแทงเจ้าหน้าที่ทั้งสองคนเสียชีวิต 
- ประเทศอาหรับเอมิเรต สถานอัครราชทูต ณ กรุงอาบูดาบี ได้ออกประกาศชี้แจงหลังจากกระทรวงการ
ต่างประเทศและความร่วมมือระหว่างประเทศสหรัฐอาหรับเอมิเรต ได้ประกาศห้ามบุคคลสัญญาติยูเออีเดินทาง
มายังประเทศไทยเนื่องจากมีการแพร่ระบาดของเชื้อ COVID-19 โดยมีผลตั้งแต่วันที่ 24 กุมภาพันธ์ที่ผ่านมา ซึ่ง
ประกาศดังกล่าวใช้บังคับเฉพาะผู้ที่มีสัญชาติยูเออีเท่านั้น ยังไม่มีประกาศห้าม/กักตัวผู้ที่เคยเดินทางไปประเทศ
ไทยในการเดินทางเข้ายูเออี แต่ได้เพิ่มมาตรการคัดกรองคนเข้าประเทศโดยเฉพาะกลุ่มบุคคลที่เดินทางมาจาก
ประเทศที่มีการระบาดของเชื้อไวรัสทุกประเทศ ส่งผลให้มีผู้โดยสารบางคนที่เดินทางมาจากประเทศไทย ถูก
เจ้าหน้าที่ตรวจคนเข้าเมืองกักตัวเพื่อดูอาการและตรวจร่างกาย นอกจากนี้ได้มีการขอให้บุคคลสัญชาติไทย
พิจารณาเลื่อนการเดินทางไปยังประเทศที่มีการระบาดของไวรัสรวมถึงประเทศไทยในระยะนี้หากไม่มีความจำเป็น
จนกว่าสถานการณ์จะคลี่คลาย 
- ประเทศอิตาลี มีจำนวนผู้เสียชีวิตเพิ่มขึ้น 34 คน โดยรัฐบาลได้มีมาตรการสั่งให้โรงเรียนและมหาวิทยาลัย
ต้องปิดทำการที่นั่นเป็นเวลาสองสัปดาห์ โดยการชุมนุมสาธารณะขนาดใหญ่ยังคงถูกห้ามเพื่อที่จะยุติการแพร่
ระบาด 
- ประเทศสหรัฐอเมริกา หน่วยงานด้านสาธารณสุขในรัฐวอชิงตันได้ประกาศว่าประมาณหนึ่งในหกของผู้
อาศัยในบ้านพักคนชราเสียชีวิตเนื่องจากโรคติดเชื้อโคโรนาไวรัส 2019 ที่โรงพยาบาลแห่งหนึ่งในเมืองเคิร์กแลนด์ 
และมีผู้ป่วยอีกสามคนอยู่ในภาวะวิกฤติ นับว่าเป็นการเสียชีวิตครั้งที่สองในสหรัฐอเมริกา 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
1 มีนาคม 2563 รวมทั้งสิ้น 19,760 เที่ยวบิน ผู้เดินทางได้รับการคัดกรองสะสมรวม 2,884,717 ราย พบผู้ป่วยที่มี
อาการเข้าได้ตามนิยามการคัดกรองจำนวน 95 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 1 มีนาคม 2563 มียอดการคัดกรองเรือสะสม 531 ลำ มีผู้ที่เดินทางได้รับการคัดกรองสะสมรวม 102,098 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์ 2563 ถึง 1 มีนาคม 2563 มีผู้ได้รับการคัดกรองสะสมรวม 708,565 ราย และการคัดกรองผู้มาต่อ
   
 
อายุหนังสือเดินทางทีส่ำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 2 มีนาคม 2563 ได้ทำ
การคัดกรองรวมทั้งสิ้น 72,027 ราย   
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 2 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 267 ราย 
รวมยอดผู้ป่วยสะสมทั้งหมด จำนวน 3,519 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม  3,519 ราย 
● คัดกรองพบที่สนามบิน (สุวรรณภูมิ (61)  ดอนเมือง (25)    
ภูเก็ต (8) เชียงใหม่ (1)) 
● คัดกรองที่ท่าเรือ 
95 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 1,756 ราย โรงพยาบาลรัฐ 1,638 ราย) 
 3,394 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 28 ราย 
ผู้ป่วยที่มีอาการเข้าได้ตามนิยาม 3,519 ราย 
● พักรักษาตัวเป็นผู้ป่วยใน 
(โรงพยาบาลเอกชน 810 ราย โรงพยาบาลรัฐ 610 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,420 ราย 
 
    2,044 ราย 
     55 ราย 
 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
43 ราย  
31 ราย 
11 ราย 
1 ราย 
1 ราย 
3. มาตรการในประเทศไทย 
- คณะกรรมการบริหารศาลปกครอง (ก.บ.ศป.) ประกาศเรื่อง มาตรการป้องกันการแพร่ระบาดของโรคติดเชื้อ
ไวรัสโคโรนา 2019 (COVID-19) โดยให้ข้าราชการศาลปกครอง พนักงานราชการ และลูกจ้างหลีกเลี่ยงการเดินทางไปยัง
ประเทศหรือเขตการปกครองที่เสี่ยงต่อโรคติดเชื้อไวรัสโคโรนา 2019 โดยมี 11 ประเทศ ได้แก่ เกาหลีใต้ ไต้หวัน จีน มา
เก๊า ฮ่องกง ญี่ปุ่น มาเลเซีย เวียดนาม สิงคโปร์ อิตาลี และอิหร่าน 
 
 
 
   
 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด  หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● หลังเดินทางกลับประเทศจีน (รวมฮ่องกง มาเก๊า) และประเทศที่ที่มีการระบาดอย่างต่อเนื่องได้แก่ ประเทศ
เกาหลีใต้ ญี่ปุ่น สิงคโปร์ ไต้หวัน อิตาลี อิหร่าน ฝรั่งเศสและเยอรมัน สังเกตอาการตนเอง วัดไข้ด้วยตนเอง
ทุกวัน จนครบ 14 วัน งดการออกไปในที่ชุมชน สาธารณะโดยไม่จำเป็น งดการใช้สิ่งของร่วมกับผู้อื่น และ
งดการพูดคุยกับผู้อื่นในระยะใกล้กันเกินกว่า 1 เมตร ในกรณีที่มีไข้ ไอ จาม มีน้ำมูก เจ็บคอ ให้สวมหน้ากาก
อนามัย หากมีหอบ หรือหายใจลำบาก ควรรีบไปพบแพทย์ พร้อมแจ้งประวัติการเดินทาง 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่    
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
