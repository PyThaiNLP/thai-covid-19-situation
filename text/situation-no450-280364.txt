ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,096,058 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 498,861 ราย
จำนวนการตรวจทางห้องปฏิบัติการ 1,685,802 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,258,392 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,258,392 ราย
• คัดกรองผู้ที่เดินทางเข้า-ออกระหว่างประเทศ 4,895 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 292,485 ราย โรงพยาบาลรัฐ 960,924 ราย)
1,253,409 ราย
• อื่นๆ 88 ราย
สถานการณ์ทั่วโลก
ฉบับที่ 450 วันที่ 28 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่ 28 มีนาคม 2564
• สาธารณรัฐอินเดีย ประกาศเคอร์ฟิวคืนนี้ (28 มี.ค.) ในรัฐมหาราษฏระ หลังพบผู้ติดเชื้อโควิด 19 เพิ่มขึ้นเป็น
ประวัติการณ์ โดยเมืองมุมไบ รายงานผู้ป่วยรายใหม่ 6,123 ราย นับเป็นวันเดียวที่ยอดผู้ป่วยสูงสุดตั้งแต่เดือนมีนาคม
ปีที่แล้ว ส่งผลให้โรงพยาบาลของรัฐหลายแห่งในมุมไบไม่มีเตียงพอสำหรับผู้ป่วยวิกฤต ทั้งนี้ อินเดียมีผู้ติดเชื้อรายใหม่
62,714 ราย ในช่วง 24 ชั่วโมงที่ผ่าน ซึ่งเป็นจำนวนวันเดียวที่สูงที่สุดนับตั้งแต่กลางเดือนตุลาคมปีที่แล้ว
• ออสเตรเลีย รัฐควีนส์แลนด์เป็นรัฐเดียวในประเทศที่มีรายงานผู้ติดเชื้อโควิด 19 เป็นกลุ่มก้อน ในวันอาทิตย์
(28 มี.ค.) ซึ่งเชื่อมโยงกับสายพันธุ์กลายพันธุ์ B.1.1.7 ของสหราชอาณาจักรที่ติดต่อได้ง่าย โดยผู้ป่วยรายที่สอง
เป็นผู้สัมผัสใกล้ชิดกับผู้ป่วยรายแรก และผู้ป่วยรายที่สามยืนยันผลบวก ทั้งนี้ รัฐบาลยังไม่ประกาศล็อคดาวน์ แต่
เรียกร้องให้ผู้อาศัยอยู่ในชุมชนรักษาระยะห่างทางสังคมและเข้ารับการทดสอบหากมีอาการป่วย
• สาธารณรัฐฟิลิปปินส์ มีมติให้กักกันชุมชน (Enhanced community quarantine : ECQ) ในนครมะนิลาและ
จังหวัด Bulacan, Cavite, Laguna และ Rizal ที่อยู่ใกล้เคียง ตั้งแต่วันที่ 29 มี.ค. - 4 เม.ย. โดยจะเคอร์ฟิวตั้งแต่เวลา
18.00 น. ถึง 05.00 น. จำกัดการเคลื่อนย้ายและการขนส่งประชาชนในพื้นที่ และดำเนินการตรวจเชิงรุกเพื่อค้นหาผู้
สงสัยตดิเชื้ออย่างเข้มข้น ทั้งนี้ รัฐบาลจะประเมินสถานการณ์เมื่อสิ้นสุด 7 วัน เพื่อตัดสินใจว่าจะยกเลิกหรือขยาย ECQ
• สาธารณรัฐอิสลามปากีสถาน พบผู้ติดเชื้อโควิด 19 รายใหม่เกือบ 4,500 ราย ในช่วง 24 ชั่วโมงที่ผ่านมา
ซึ่งเป็นจำนวนผู้ติดเชื้อรายวันสูงสุดในรอบ 9 เดือน และเรียกร้องให้ประชาชนปฏิบัติตามแนวทางด้านสาธารณสุข
อย่างเคร่งครัด โดยเมื่อต้นสัปดาห์ที่ผ่านมารัฐบาลได้สั่งให้สถาบันการศึกษาในเขตที่มีความเสี่ยงสูงและกรุง
อิสลามาบัดซึ่งเป็นเมืองหลวงของประเทศยังคงปิดให้บริการจนถึงวันที่ 11 เมษายน
• สาธารณรัฐยูกันดา ประธานาธิบดีได้รับวัคซีน AstraZeneca เข็มแรกเมื่อวันเสาร์ที่ผ่านมา โดยยูกันดาเริ่ม
โครงการรณรงค์ฉีดวัคซีนโควิด 19 ระยะแรกเมื่อวันที่ 10 มี.ค. ให้แก่ เจ้าหน้าที่สาธารณสุข ครู เจ้าหน้าที่รักษาความ
ปลอดภัย ผู้สูงอายุ และผู้ที่มีโรคประจำตัว และตั้งเป้าหมายที่จะฉีดวัคซีนให้กับประชากรมากกว่า 21.9 ล้านคน ทั้งนี้
ยูกันดาได้รับการบริจาควัคซีน AstraZeneca จำนวน 964,000 โดสแรกจากโครงการ COVAX และจากรัฐบาลอินเดีย
• สาธารณรัฐอินเดียและสาธารณรัฐประชาชนบังกลาเทศ อินเดียมอบวัคซีนโควิด 19 AstraZeneca ที่ผลิต
โดย Serum Institute of India จำนวน 1.2 ล้านโดส ให้แก่บังกลาเทศ เมื่อวันเสาร์ (27 มี.ค.) อีกทั้งได้บอกกับ
พันธมิตรระหว่างประเทศว่าจะจัดลำดับความสำคัญของการฉีดวัคซีนในประเทศมากกว่าการส่งออกวัคซีนเนื่องจาก
ต้องต่อสู้กับการติดเชื้อรายใหม่ในประเทศที่เพิ่มสูงขึ้น ทั้งนี้บังกลาเทศได้ฉีดวัคซีนให้กับประชากรมากกว่า 5.2 ล้าน
คน นับตั้งแต่เริ่มรณรงค์การฉีดวัคซีนในเดือนกุมภาพันธ์ที่ผ่านมา
• ญี่ปุ่น ตั้งเป้าที่จะออกใบรับรองสุขภาพดิจิทัลให้กับผู้ที่ได้รับวัคซีนโควิด 19 ร่วมกับจีน สหภาพยุโรป และ
ประเทศอื่นๆ ที่ใช้มาตรการที่คล้ายกันเพื่อเปิดการเดินทางไปต่างประเทศ ตามมาตรฐานสากลใบรับรองฯ สามารถจัดการ
ได้บนแอปพลิเคชั่นในมือถือ เพื่อให้ผู้เดินทางสามารถแสดงหลักฐานการฉีดวัคซีนก่อนขึ้นเครื่องบินหรือเช็คอินที่โรงแรมได้
2. มาตรการในประเทศไทย
• กระทรวงสาธารณสุข เผยกรณีโรงพยาบาลเอกชนแห่งหนึ่ง มีการโฆษณาเปิดจองวัคซีนโควิด 19 โดยต้องเสีย
ค่าใช้จ่ายจำนวน 500 บาทต่อคน ถือว่าเป็นการกระทำที่ฝ่าฝืนกฎหมายมาตรา 38 วรรคหนึ่ง แห่งพระราชบัญญัติ
สถานพยาบาล พ.ศ. 2541 ถือเป็นการโฆษณาการประกอบกิจการสถานพยาบาลที่ไม่ได้รับอนุญาต ทั้งนี้ กระทรวง
สาธารณสุขยังไม่อนุญาตให้สถานพยาบาลทุกสังกัด รวมถึงเอกชน เปิดให้ประชาชนจองวัคซีนในทุกกรณี เนื่องจาก
ยังอยู่ในสภาวะฉุกเฉิน หากพบเห็นการโฆษณาขอให้นำหลักฐานแจ้งมายังกระทรวงสาธารณสุข กรมสนับสนุนบริการ
สุขภาพ หรือสำนักงานสาธารณสุขจังหวัดที่สถานพยาบาลตั้งอยู่ทันที
• กระทรวงสาธารณสุข ย้ำมาตรการสวม “หน้ากาก” แก่ประชาชนที่จะเดินทางกลับบ้านช่วงสงกรานต์ เพื่อ
ป้องกันการแพร่เชื้อโควิด 19 ให้ผู้สูงอายุในครอบครัว หรือกรณีที่บ้านมีผู้สูงอายุนอนติดเตียงไม่ได้ออกไปไหน โอกาส
ติดเชื้อจึงเกิดจากคนในครอบครัวหรือผู้ที่มาเยี่ยม ดังนั้น ช่วงสงกรานต์นี้ที่ลูกหลานจะกลับไปเยี่ยมญาติผู้ใหญ่ ขอให้
ใส่หน้ากากเพื่อความปลอดภัย โดยเฉพาะคนที่เดินทางมาจากพื้นที่เสี่ยงควรใส่หน้ากากตลอดเวลา ล้างมือบ่อยๆ หาก
มีอาการผิดปกติแจ้งเจ้าหน้าที่สาธารณสุขทันที
• กรมควบคุมโรค เผยผลสำรวจดีดีซีโพล วันที่ 9 - 22 มี.ค. 2564 พบว่า การสวมหน้ากากอนามัยเมื่อมีไข้
และอาการทางเดินหายใจลดลงจากร้อยละ 95 เหลือเพียงร้อยละ 84.6 และถ้าไม่มีไข้ และอาการทางเดินหายใจ การ
สวมหน้ากากอนามัยลดลงเหลือเพียงร้อยละ 74.5 สอดคล้องกับข้อมูลของกระทรวงการอุดมศึกษาฯ (อว.) ที่ใช้ระบบ AI
สำรวจการใส่หน้ากากอนามัยพบว่าพื้นที่ กทม. ใส่หน้ากากอนามัยถูกต้องลดลงเหลือร้อยละ 94.36 ดังนั้น จึงขอให้
ประชาชนยังให้ความสำคัญกับการสวมหน้ากากซึ่งเป็นมาตรการสำคัญในการป้องกันควบคุมโรค โดยเฉพาะช่วง
สงกรานต์นี้ที่จะมีการเดินทางขอให้สวมหน้ากาก 100% และสวมให้ถูกต้องโดยสวมครอบทั้งปากและจมูก
• ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ตามประกาศ ศบค. เพื่อกระตุ้น
เศรษฐกิจและเตรียมรับนักท่องเที่ยว ให้ประเทศไทยลดวันกักตัวผู้เดินทางมาจากต่างประเทศ จาก 14 วัน เหลือ 10 วัน
เริ่มตั้งแต่ 1 เม.ย. 2564 เป็นต้นไป เป็นการลดอย่างมีเงื่อนไข โดยคนต่างชาติทุกประเทศจะได้รับการลดวันกักได้ ต้องมี
ใบรับรองการยืนยันผลตรวจโควิด 19 ว่าไม่มีเชื้อ ยกเว้น 11 ประเทศที่พบการระบาดของเชื้อโควิด 19 สายพันธุ์กลายพันธุ์
แอฟริกาใต้ ยังคงกักตัว 14 วันเท่าเดิม ได้แก่ สาธารณรัฐแอฟริกาใต้ ซิมบับเว โมซัมบิก บอตสวานา แซมเบีย เคนยา
รวันดา แคเมอรูน คองโก กานา และแทนซาเนีย
3. ประเมินความเสี่ยงสถานการณ์โรคติดเชื้อไวรัสโคโรนา 2019
จากการวิเคราะห์สถานการณ์การระบาดของโรคโควิด 19 ทั่วโลก พบว่า หลายๆประเทศ โดยเฉพาะประเทศ
ในกลุ่มภูมิภาคเอเชียตะวันออกเฉียงใต้กำลังเผชิญกับการแพร่ระบาดของโรคอีกครั้ง ส่งผลให้จำนวนผู้ติดเชื้อรายวันเริ่ม
พุ่งสูงขึ้นตั้งแต่ช่วงต้นเดือนมีนาคมที่ผ่านมา ซึ่งหลายประเทศมีรายงานการแพร่ระบาดของเชื้อหลายพันธุ์ โดยเฉพาะ
สายพันธุ์อังกฤษ บราซิล และแอฟริกา ส่งผลให้จำนวนผู้เสียชีวิตรายวันเริ่มสูงขึ้นตามไปด้วย ส่วนใหญ่ของการระบาด
เกี่ยวเนื่องกับการเฉลิมฉลอง หรือการไปในที่สาธารณะและเกิด Super spreading event แต่สำหรับประเทศไทย
จำนวนผู้ติดเชื้อรายวันเริ่มคงที่ แต่มีแนวโน้มที่จะกระจายไปยังพื้นที่จังหวัดอื่นๆของประเทศ โดยเฉพาะอย่างยิ่งในช่วง
เทศกาลสงกรานต์ ที่ผู้คนจะกลับภูมิลำเนาเป็นจำนวนมาก และบางส่วนอาจเป็นผู้ติดเชื้อที่ไม่แสดงอาการ ดังนั้น ผู้ที่จะ
เดินทางไปยังภูมิลำเนาตนเอง ควรหลีกเลี่ยงการเข้าไปอยู่ในพื้นที่เสี่ยงก่อนเดินทางอย่างน้อย 14 วัน สวมใส่หน้ากาก
อนามัย ล้างมือบ่อย ๆ หากมีอาการไข้ ไอ เจ็บคอ มีน้ำมูก หรือจมูกไม่รับกลิ่น ลิ้นไม่รับรส ให้รีบพบแพทย์ และเมื่อ
ลูกหลานกลับไปเยี่ยมญาติผู้ใหญ่ในต่างจังหวัด ต้องระมัดระวังการแพร่เชื้อ ขอให้สวมหน้ากาก ล้างมือบ่อยๆ หลีกเลี่ยง
ไม่สนทนาพูดคุยขณะรับประทานอาหาร และกิจกรรมเสี่ยงอื่นๆ เพื่อป้องกันการแพร่เชื้อในครอบครัว
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข