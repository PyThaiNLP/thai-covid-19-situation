   
 
ฉบับที่ 128 วันที่ 10 พฤษภาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 209 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 10 พฤษภาคม จำนวน 4,116,513 ราย มีอาการรุนแรง 
47,668 ราย เสียชีวิต 280,608 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 
1,347,318 ราย สเปน 262,783 ราย อิตาลี 218,268 ราย สหราชอาณาจักร 215,260 ราย รัสเซีย 209,688 ราย 
ฝรั่งเศส 176,658 ราย เยอรมนี 171,324 ราย บราซิล 156,061 ราย ตุรกี 137,115 ราย และอิหร่าน 106,220 ราย 
ส่วนจีน เป็นอันดับที่ 11 มีจำนวนผู้ป่วย  83,991 ราย (รวม ฮ่องกง 1,045 ราย มาเก๊า 45 ราย)  
ประเด็นที่น่าสนใจในต่างประเทศ ณ วันที่ 10 พฤษภาคม 2563 
- ประเทศอังกฤษ นายกรัฐมนตรีบอริส จอห์นสันของอังกฤษแถลงว่า ผู้โดยสารทุกคนที่เดินทาง
มาถึงสนามบินและท่าเรือของอังกฤษ รวมถึงชาวอังกฤษที่เดินทางกลับมาจากต่างประเทศ จะต้องกักตัวเองเป็น
เวลา 14 วัน ทั้งนี้เพื่อป้องกันการแพร่ระบาดระลอกสองของไวรัสโคโรนา 2019 มาตรการดังกล่าวคาดว่าจะเริ่มมี
ผลบังคับใช้ในช่วงต้นเดือนมิ.ย.นี้ ผู้โดยสารที่ เดินทางเข้ามาในอังกฤษจะต้องแจ้งที่อยู่สำหรับการกักตัวเองในช่วง 
14 วัน 
- ประเทศเกาหลีใต้ นายปาร์ค วอน-ซุน นายกเทศมนตรีกรุงโซล ยกระดับคำสั่งในส่วนเมืองหลวง
ของเกาหลีใต้ ให้สถานบันเทิงที่ให้บริการตอนกลางคืนและสถานประกอบการที่เกี่ยวข้องโดยตรงปิดบริการอย่าง
ไม่มีกำหนด โดยคำสั่งดังกล่าวมีผลบังคับใช้ทันที หากพบการฝ่าฝืนจะมีการดำเนินคดีตามกฎหมายกับเจ้าของ
สถานที่ ด้านศูนย์ควบคุมและป้องกันโรคเกาหลี (KCDC) ประเมินกลุ่มเสี่ยงติดเชื้อไวรัสโคโรนา 2019 จากสถาน
บันเทิงในย่านอีแทวอนของกรุงโซลไว้ไม่ต่ำกว่า 1,500 คน 
- ประเทศสหรัฐอเมริกา สถาบันโรคติดต่อและภูมิแพ้แห่งชาติของสหรัฐ (NIS) ออกแถลงการณ์เมื่อ
วันเสาร์ ว่า นพ.แอนโธนี เฟาซี กำลังกักตัวเองเป็นเวลา 2 สัปดาห์ และทำงานผ่านระบบเทเลคอนเฟอเรนซ์ ควบคู่
ไปกับการใช้โทรศัพท์เป็นหลัก เนื่องจากมีปฏิสัมพันธ์กับผู้ติดเชื้อไวรัสโคโรนา 2019 นอกจากนี้ศูนย์ควบคุมและ
ป้องกันโรคของสหรัฐ (CDC) และสำนักงานคณะกรรมการอาหารและยาของสหรัฐ (FDA) ได้ออกแถลงการณ์ว่า 
นพ.โรเบิร์ต เรดฟิลด์ (CDC) และ นพ.สตีเฟน ฮาห์น ผู้อำนวยการ FDA กักตัวเองเป็นเวลา 14 วันและทำงานจาก
ที่บ้านเนื่องจากได้ทำงานในสถานที่แห่งเดียวกันและมีปฏิสัมพันธ์กับบุคคลที่ติดเชื้อไวรัสโคโรนา 2019 
- ประเทศจีน นายหลี่ ปิน รองประธานคณะกรรมาธิการสาธารณสุขแห่งชาติของจีน แถลงว่า 
วิกฤติการแพร่ระบาดของโรคโควิด-19 ในจีนถือเป็นบททดสอบครั้งสำคัญด้านการบริหารของรัฐบาล ซึ่งสะท้อนให้
เห็นข้อบกพร่องหลายประการในการรับมือกับการแพร่ระบาดครั้งใหญ่ของโรคหนึ่ง และโครงสร้างระบบ
สาธารณสุขของจีนยังมีปัญหาหลายด้าน โดยเบื้องต้นคณะกรรมมาธิการสาธารณสุขแห่งชาติเตรียมจัดทำและ
ปฏิรูปโครงสร้างการบริหารที่เป็นศูนย์กลางและมีประสิทธิภาพ เพื่อยกระดับมาตรการป้องกันควบคุมโรคให้มี
ความทันสมัยมากยิ่งขึ้น โดยจะมีการรวบรวมข้อมูลเป็นฐานแบบ Big data การใช้ปัญญาประดิษฐ์ และการ
ประมวลผลบนระบบคลาวด์ในการวิเคราะห์โรค ค้นหาร่องรอยของเชื้อไวรัส และกระจายทรัพยากรที่เกี่ยวข้องให้
มีประสิทธิภาพ เพื่อคาดการณ์ทิศทางของโรคได้อย่างเที่ยงตรงและเตรียมพร้อมอย่างรัดกุมมากขึ้นในอนาคต 
 
 
 
   
 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
9 พฤษภาคม 2563 รวมทั้งสิ้น 38,410 เที่ยวบิน ผู้เดินทางได้รับการคัดกรองสะสมรวม 4,425,023 ราย พบผู้ป่วยที่มี
อาการเข้าได้ตามนิยามการคัดกรองจำนวน 1,108 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 9 พฤษภาคม 2563 มียอดการคัดกรองเรือสะสม 2,192 ลำ มีผู้ที่เดินทางได้รับการคัดกรองสะสมรวม 142,746
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 9 พฤษภาคม 2563 มีผู้ได้รับการคัดกรองสะสมรวม 1,892,127 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
8 พฤษภาคม 2563 ได้ทำการคัดกรองรวมทั้งสิ้น 172,033 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,110 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค   
วันที่ 10 พฤษภาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
3,446 ราย รวมยอดผู้ป่วยสะสมทั้งหมด จำนวน 100,404 ราย รายละเอียดตามตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวน
ผู้ป่วย  
สะสม 
ผู้ป่วยที่มีอาการเข้าได้ตามนิยาม 100,404ราย 
● คัดกรองพบที่สนามบิน (สุวรรณภูมิ (1,039)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
   1,108 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 43,639 ราย โรงพยาบาลรัฐ 55,363 ราย 
และอยู่ระหว่างการสอบสวน 204 ราย) 
 99,206 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ   
อู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   3,009 ราย    
2,796 ราย 
     157 ราย 
       56 ราย     
การติดเชื้อของผู้ป่วยยืนยันสะสม 
• จากภายในประเทศ 
   3,009 ราย    
2,467 ราย 
542 ราย 
   
 
ประเภทของผู้ป่วย 
จำนวน
ผู้ป่วย  
สะสม 
• จากต่างประเทศ 
- กักกันในพื้นที่ที่รัฐกำหนด* 
 90 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 3,009 ราย รักษาหายและแพทย์ให้กลับ
บ้าน 2,796 ราย ผู้ป่วยยืนยันที่เสียชีวิต 56 ราย  
ตั้งแต่วันที่ 18 มกราคม ถึงวันที่ 1 พฤษภาคม 2563 (สัปดาห์ที่ 18) มีจำนวนการตรวจวินิจฉัยโรคติดเชื้อไวรัส
โคโรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี RT-
PCR ทั้งหมด 220,415 ตัวอย่าง คิดเป็นจำนวนการตรวจวินิจฉัยเฉลี่ยวันละ 5,400 ราย แบ่งเป็นผู้ป่วยที่มีอาการตาม
นิยามการเฝ้าระวังโรค 78,768 ราย และผู้ป่วยที่มีอาการไม่เข้าเกณฑ์การเฝ้าระวังโรค 141,647 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 10 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ 3 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 90 ราย เป็น
คนไทยที่กลับมาจากประเทศอินโดนีเซีย 62 ราย สหรัฐอเมริกา 9 ราย สหรัฐอาหรับเอมิเรตส์ 5 ราย สหราช
อาณาจักร 2 ราย เนเธอร์แลนด์ 1 ราย มาเลเซีย 4 ราย คาซัคสถาน 2 ราย ปากีสถาน 2 ราย อินเดีย 1 ราย รัสเซีย 1 
ราย และ ญี่ปุ่น 1 ราย แบ่งเป็น จังหวัดสงขลา 19 ราย สตูล 18 ราย ปัตตานี 12 ราย ยะลา 8 ราย กรุงเทพมหานคร 
17 ราย นราธิวาส 6 ราย ชลบุรี 6 ราย กระบี่ 3 ราย และสมุทรปราการ 1 ราย วันที่ 8 พฤษภาคม 2563 พบผู้ป่วย
ยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลา อำเภอสะเดา จังหวัดสงขลา จำนวน 65 ราย มี
สัญชาติพม่า 37 ราย โรฮีนจา 20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา 1 ราย และอินเดีย 1 
ราย 
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,634 ราย เพศหญิง 1,375 ราย (ชาย:หญิง = 1.19:1)  สัญชาติไทย 2,675 ราย พม่า 56 ราย 
จีน 34 ราย ฝรั่งเศส 29 ราย อังกฤษ 24 ราย รัสเซีย 12 ราย อเมริกา 12 ราย ญี่ปุ่น 11 ราย อินเดีย 9 ราย แคนาดา 8 
ราย เยอรมนี 8 ราย อิตาลี 8 ราย เบลเยียม 6 ราย สวิตเซอร์แลนด์ 6 ราย สวีเดน 6 ราย เดนมาร์ก 5 ราย ฟิลิปปินส์ 5 
ราย สิงคโปร์ 5 ราย ปากีสถาน 4 ราย มาเลเซีย 4 ราย เวียดนาม 4 ราย ออสเตรเลีย 4 ราย กัมพูชา 3 ราย เกาหลีใต้ 3 
ราย อินโดนีเซีย 3 ราย คาซัคสถาน 2 ราย บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย 
อเมริกา-ซามัว 1 ราย มาลี 1 ราย คูเวต 1 ราย เซอร์เบีย 1 ราย ตูนีเซีย 1ราย ไต้หวัน 1 ราย นิวซีแลนด์ 1 ราย 
เนเธอร์แลนด์ 1 ราย ปาเลสไตน์ 1 ราย โปรตุเกส 1 ราย ฟินแลนด์ 1 ราย เม็กซิโก 1 ราย ยูเครน 1 ราย เยเมน 1 ราย 
ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี 1 ราย โรฮีนจา 20 ราย ไม่ทราบ 14 ราย 
ประวัติโรคประจำตัวที่พบ ได้แก่ ความดันโลหิตสูง (27 ราย) ภูมิแพ้ (20 ราย) เบาหวานและความดันโลหิตสูง (13 ราย) 
เบาหวาน (11 ราย) หอบหืด (8 ราย) ไขมันในเลือดสูง (3 ราย) ไทรอยด์ (3 ราย) ความดันโลหิตสูงและไขมันในเลือดสูง (3 
ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี (2 ราย) ความดันโลหิตต่ำ (1 ราย) เบาหวานและความดันโลหิตสงู 
และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและ
ไขมันในเลือดสูง (2 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 
   
 
ราย) ความดันโลหิตสูง และเกาต์ (1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันใน
เลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กิน
สัน หัวใจ และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและ
ไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและ
ติดเชื้อเอชไอวี (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง 
ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ (1 ราย) ไม
เกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) 
เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) 
วัณโรคและติดเชื้อเอชไอวี (1 ราย) เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง 
ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 
ราย) ไวรัสตับอักเสบบี (1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) 
แพ้ภูมิตัวเอง (1 ราย) ไม่มีโรคประจำตัว (2,854 ราย) พบผู้ป่วยจากการคัดกรองที่สนามบิน 40 ราย (รวมพลเมืองไทยที่
รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,753 ราย จากการติดตามผู้สัมผัส 1,024 ราย จากการ
กักกันในพื้นที่ที่รัฐกำหนด 90 ราย จากการตรวจคนเข้าเมือง จังหวัดสงขลา 65 ราย และจากการค้นหาเชิงรุก (Active 
Case Finding)  37 ราย  
3. มาตรการในประเทศไทย  
• สำนักงานป้องกันควบคุมโรคเขตเมือง (สปคม.) ได้นำแอปพลิเคชัน clicknic มาใช้ในการเฝ้า
ระวังเชิงรุกกลุ่มประชาชนในหมู่บ้านจัดสรรที่มีจำนวนมาก สามารถวีดิโอคอลปรึกษาอาการกับเจ้าหน้าที่ทางการ
แพทย์เพื่อคัดกรองอาการเบื้องต้น หากพบความเสี่ยงจะแนะนำเข้าตรวจทางห้องปฏิบัติการ ลดความเสี่ยงการ
แพร่เชื้อ นอกจากนี้ได้เร่งค้นหาผู้ป่วยเชิงรุกใน 4 กลุ่มเสี่ยง คือ กลุ่มสถานที่แออัด ได้แก่ ชุมชนแออัด วัด เรือนจำ 
/ กลุ่มหมู่บ้านจัดสรร / กลุ่มเจ้าหน้าที่ด้านการแพทย์และสาธารณสุขในคลินิกอบอุ่น / กลุ่มผู้เดินทางทุกระบบ ผู้
ขับขี่รถแท็กซี่ ผู้โดยสารสาธารณะ ส่วนกลุ่มผู้เดินทางมาจากต่างประเทศ ได้ร่วมกับกระทรวงกลาโหมคัดกรอง
ค้นหาผู้ป่วยในพื้นที่ควบคุมโรคแห่งรัฐ (State Quarantine) ที่มีจำนวน 8 แห่ง และจัดเจ้าหน้าที่ทางการแพทย์
ติดตามดูแลทุกแห่ง  
• ห้างสรรพสินค้าเดอะมอลล์ ได้มีมาตรการเตรียมพร้อมเปิดให้บริการตามมาตรการปลดล็อก
ดาวน์ของภาครัฐ เพื่อสร้างความมั่นใจให้กับลูกค้าและภาครัฐบาลในการป้องกันการระบาดของโรคติดเชื้อไวรัสโค
โรนา 2019 (โควิด-19) โดยเน้นคลินิกและสถาบันความงามจัดให้มีการบันทึกข้อมูลผู้ใช้บริการและใช้ระบบการ
จองคิวล่วงหน้าเพื่อเลี่ยงการนั่งรอ จัดให้มี Online Consultation หรือเหลื่อมเวลาทำงาน วัดอุณหภูมิและ
สอบถามประวัติการเดินทางเพื่อประเมินความเสี่ยง ให้บริการที่ใช้เวลาไม่เกิน 1 ชั่วโมง ฆ่าเชื้ออุปกรณ์ด้วยเครื่อง
รังสียูวีและทำความสะอาดพื้นผิวหลังสัมผัสด้วยน้ำยาฆ่าเชื้อก่อนและหลังให้บริการ พนักงานจะต้องสวมถุงมือยาง
ขณะปฏิบัติงานและทิ้งทันทีหลังให้บริการ งดการสนทนาขณะให้บริการ งดเว้นบริการนวดและหัตถการบาง
ประเภท งดให้บริการที่ต้องใช้อุปกรณ์ร่วมกันที่ไม่สามารถทำความสะอาดได้ เช่น อุปกรณ์แต่งหน้า และติดตั้ง
เครื่องฟอกอากาศและอบโอโซนฆ่าเชื้อโรคภายในร้านทุกสัปดาห์ 
• เจ้าหน้าที่ชุดเฝ้าตรวจชายแดนกองร้อย ตชด.437 จ.สงขลา ยังคงออกลาดตระเวนตรวจสอบ
ช่องทางธรรมชาติเขตรอยต่อชายแดนไทยมาเลเซียในพื้นที่ อ.สะเดา อ.นาทวี และ อ.สะบ้าย้อย ตลอด 24 ชั่วโมง 
เพื่อป้องกันแรงงานไทยลักลอบข้ามแดนเข้ามาทางช่องทางธรรมชาติโดยไม่ได้รับอนุญาต และไม่ได้ผ่าน
   
 
กระบวนการคัดกรองโรคโควิด-19 โดยจะมีการเฝ้าระวังช่องทางธรรมชาติกว่า 30 จุด ในเขตรอยต่อชายแดนไทย-
มาเลเซียทั้งใน จ.สงขลา และต่อเนื่องถึง จ.สตูล หลังจากที่พบว่ามีแรงงานไทยที่เข้าไปทำงานในประเทศมาเลเซีย
ใช้ช่องทางตามธรรมชาติลักลอบเดินทางกลับเข้ามาอย่างต่อเนื่องในช่วงนี้  
• นพ.ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 
2019 (โควิด-19) เปิดเผยว่า ช่วงนี้อยู่ในช่วงรับฟังความเห็นในช่วงระหว่างวันที่ 8-12 พฤษภาคม และจะมีการ
ประเมินผลของการคลายล็อกในระยะที่ 1 ในวันที่ 13 พฤษภาคม จากนั้น 14-15 พฤษภาคม จะมีการยกร่าง
ข้อกำหนดใหม่เพื่อคลายล็อกในระยะที่ 2 ขึ้น โดยที่ประชุม ศบค.ชุดเล็ก ได้มีการยกร่างเบื้องต้น โดยพยายามหา
กลุ่มตัวอย่างในพื้นที่ที่จะทดลองเปิด อาทิ พื้นที่หนึ่งในห้างสรรพสินค้าเพื่อนำผลและข้อจำกัดต่าง ๆ ที่ได้ระหว่าง
การทดลองมาประเมินผลในวันที่ 16 พฤษภาคมนี้ หากผลการประเมินผ่าน วันที่ 17 พฤษภาคมถึงจะประกาศใน
ระยะที่ 2 ออกมา ด้านห้างสรรพสินค้าและศูนย์การค้าในเครือเดอะมอลล์กรุ๊ป ออกมาตรการความปลอดภัยขั้น
สูงสุดด้วย โดยจะมี 100 มาตรการเพื่อความปลอดภัยขั้นสูงสุดเพื่อสร้างความมั่นใจให้กับลูกค้าและภาครัฐบาลใน
การป้องกันการแพร่ระบาดของโรคไวรัสโควิด-19 ส่วนห้างไอคอน-พารากอน เตรียมความพร้อมเพื่อเปิดให้บริการ
อีกครั้งตามคำสั่งของภาครัฐ จะยังคงรักษามาตรฐานดังกล่าวอย่างเข้มงวด โดยนำนวัตกรรมเข้ามาผสานในการ
ดำเนินยุทธศาสตร์เพื่อตอกย้ำความเชื่อมั่นแก่พันธมิตร คู่ค้า และประชาชนที่มาใช้บริการเต็มรูปแบบ  
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
