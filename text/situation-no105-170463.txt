   
 
ฉบับที่ 105 วันที่ 17 เมษายน 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 17 เมษายน จำนวน 2,190,317 ราย มีอาการรุนแรง 56,601 
ราย เสียชีวิต 147,027 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 678,210 ราย 
สเปน 184,948 ราย อิตาลี 168,941 ราย ฝรั่งเศส 165,027 ราย เยอรมนี 138,135 ราย สหราชอาณาจักร 103,093 
ราย จีน 83,755 ราย (รวม ฮ่องกง 1,018 ราย มาเก๊า 45 ราย) อิหร่าน 77,995 ราย ตุรกี 74,193 ราย และเบลเยี่ยม 
34,809 ราย  
ประเด็นที่น่าสนใจในต่างประเทศ ณ วันที่ 17 เมษายน 2563 
- องค์การอนามัยโลก ตีพิมพ์บทความลงในวารสารวิทยาศาสตร์ ว่าแมวเป็นสัตว์เลี้ยงชนิดเดียวที่
สามารถติดเชื้อไวรัสโคโรนา 2019 ในขณะที่สุนัข ไก่ สุกร และเป็ด ติดเชื้อไวรัสดังกล่าวได้ยากกว่า หลังจาก
นักวิจัยพยายามที่จะทดสอบสัตว์เลี้ยงต่าง ๆ พบว่าแมวสามารถติดเชื้อจากการหายใจเอาเชื้อไวรัสที่ปะปนอยู่ใน
สารคัดหลั่ง โดยจะพบไวรัสดังกล่าวในปาก จมูก และลำไส้เล็ก นอกจากนีผู้อำนวยการองค์การอนามัยโลก แนะนำ
รัฐบาลที่ต้องการลดระดับมาตรการการควบคุมโรค จำเป็นต้องมีคุณสมบัติตามเกณฑ์ 6 ข้อ ได้แก่ 1. ควบคุมการ
แพร่ระบาดของโรคภายในประเทศได้แล้ว 2. ระบบสุขภาพต้องสามารถตรวจหาผู้มีอาการของโรค ตรวจหาเชื้อ 
แยกตัวและทำการรักษา พร้อมทั้งทำการสอบสวนโรคได้ 3. ลดระดับความเสี่ยงให้น้อยที่สุดในสถานที่เสี่ยงภัยมาก
ที่สุด เช่น บ้านพักคนชรา 4. โรงเรียน สำนักงาน และสถานที่สาธารณะต่าง ๆ ต้องมีมาตรการป้องกันโรคที่มี
ประสิทธิภาพ 5. สามารถจัดการความเสี่ยงของโรคจากผู้ที่เดินทางเข้าประเทศได้  6. คนในชุมชนต้องมีความรู้ มี
ส่วนร่วมและได้รับการสนับสนุนให้มีชีวิตอยู่ภายใต้สังคมที่เปลี่ยนแปลงไปหลังการเกิดโรค 
- ประเทศเกาหลีใต้ ได้จัดการเลือกตั้งสมาชิกสภาผู้แทนราษฎรเมื่อ 15 เม.ย. ท่ามกลางวิกฤติการ
แพร่ระบาดของเชื้อไวรัสโคโรนา 2019 โดยทางการใช้มาตรการป้องกันการติดเชื้อที่เข้มงวด บังคับให้ผู้ออกมา
ลงคะแนนสวมหน้ากาก ยืนห่างกันอย่างน้อย 1 เมตร ตรวจวัดอุณหภูมิ ล้างมือด้วยน้ำยาฆ่าเชื้อ สวมถุงมือ
พลาสติก ก่อนได้รับอนุญาตให้เข้าคูหาหย่อนบัตร ส่วนใครที่มีอุณหภูมิสูงกว่า 37.5 องศาเซลเซียส จะถูกแยกไปยัง
พื้นที่ลงคะแนนอื่น ส่วนผู้ติดเชื้อที่กำลังรักษาตัวมีทางเลือกให้ลงคะแนนทางไปรษณีย์แทน อีกทั้งมีการตั้งคูหา
เลือกตั้งเฉพาะนอกศูนย์ดูแลผู้ติดเชื้อที่อาการไม่รุนแรง ส่วนผู้ถูกกักตัวรอดูอาการจะออกจากบ้านไปลงคะแนนได้
เฉพาะเวลา 17.20 น. ถึง 19.00 น. และต้องเดินทางด้วยรถยนต์ส่วนตัวหรือเดินไปเท่านั้น 
- ประเทศญี่ปุ่น รัฐบาลได้ประกาศภาวะฉุกเฉินทั่วประเทศแล้วในวันที่ 16 เม.ย. 2563 จากเดิมที่
ประกาศใน 7 จังหวัดรวมกรุงโตเกียวเท่านั้น หลังสถานการณ์การแพร่ระบาดในประเทศเลวร้ายลง มีผู้ติดเชื้อ
มากกว่า 9,000 รายและเสียชีวิตแล้ว 178 ราย โดยจะบังคับใช้มาตรการไปจนถึงวันที่ 6 พ.ค. ทั้งนี้นายกรัฐมนตรี
ไดเ้ตรียมให้รัฐบาลแจกเงินสดแก่ประชาชนทุกคน คนละ 100,000 เยน ซึ่งจะไม่มีการจำกัดรายได้สำหรับการแจก
เงินดังกล่าว เพื่อปกป้องเศรษฐกิจจากผลกระทบจากการระบาดของไวรัส  นอกจากนี้หอการค้าญี่ปุ่น-กรุงเทพฯ 
ร่วมกับหอการค้าไทยและสภาหอการค้าแห่งประเทศไทย บริจาคอุปกรณ์ทางการแพทย์เพื่อใช้ในการป้องกันการ
แพร่ระบาดของเชื้อไวรัสโคโรนา 2019 ในประเทศไทยอีกด้วย โดยหอการค้าญี่ปุ่นได้บริจาคเงิน 2,354,000 บาท 
สำหรับก่อสร้างห้องตรวจหาเชื้อ 
- ประเทศสหรัฐอเมริกา กระทรวงแรงงานสหรัฐระบุว่ามีผู้ว่างงานในสหรัฐซึ่งเป็นผลจากมาตรการ
ปิดเมืองที่ทำให้ภาคธุรกิจต่าง ๆ ต้องปิดตัวลง รวมถึงคำสั่งควบคุมการเคลื่อนไหวของผู้คนเพื่อสกัดกั้นการแพร่
   
 
ระบาดของไวรัสโคโรนา ทำให้ตลาดแรงงานของสหรัฐได้รับผลกระทบอย่างหนัก ดังนั้นประเด็นทีป่ระธานาธิบดีจะ
มีการเร่งดำเนินการ คือ การผ่อนคลายมาตรการเว้นระยะห่างทางสังคมและให้รัฐต่าง ๆ ประกาศให้ทางธุรกิจ
กลับมาดำเนินการได้ตามปกติ อีกทั้งให้มีการตรวจหาผู้ติดเชื้ออย่างเข้มข้นมากขึ้น 
- ประเทศอังกฤษ รัฐบาลอังกฤษประกาศเมื่อวันที่ 16 เมษายน ขยายเวลาบังคับใช้มาตรการปิด
เมืองทั่วประเทศออกไปอีกอย่างน้อย 3 สัปดาห์ เพื่อป้องกันการแพร่ระบาดของเชื้อไวรัสโคโรนา 2019 ส่งผลให้
การปิดเมืองของอังกฤษยาวไปจนถึงต้นเดือนพฤษภาคม 
- ประเทศสหรัฐอาหรับเอมิเรตส์ สายการบินเอมิเรตส์ ได้เริ่มใช้มาตรการตรวจเลือดผู้โดยสารก่อน
ขึ้นเครื่องบินแล้ว โดย มาตรการนี้จะช่วยยืนยันว่า ผู้โดยสารของสายการบินสามารถเดินทางเข้าไปยังประ เทศ
ปลายทางได้ โดยสายการบินเอมิเรตส์ระบุว่าเป็นสายการบินแรกที่ดำเนินมาตรการนี้  ผู้โดยสารกลุ่มแรกที่ตรวจ
เลือดเป็นผู้โดยสารที่จะเดินทางไปประเทศตูนิเซียโดยทำการตรวจบริเวณจุดเช็คอินที่สนามบินนานาชาติดูไบ 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
16 เมษายน 2563 รวมทั้งสิ้น 37,249 เที่ยวบิน ผู้เดินทางได้รับการคัดกรองสะสมรวม 4,398,341 ราย พบผู้ป่วยที่มี
อาการเข้าได้ตามนิยามการคัดกรองจำนวน 651 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 16 เมษายน 2563 มียอดการคัดกรองเรือสะสม 1,658 ลำ มีผู้ที่เดินทางได้รับการคัดกรองสะสมรวม 135,792 
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 16 เมษายน 2563 มีผู้ได้รับการคัดกรองสะสมรวม 1,806,356 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
17 เมษายน 2563 ได้ทำการคัดกรองรวมทั้งสิ้น 156,388 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 653 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 17 เมษายน 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,208 
ราย รวมยอดผู้ป่วยสะสมทั้งหมด จำนวน 38,670 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวน
ผู้ป่วย  
สะสม 
ผู้ป่วยที่มีอาการเข้าได้ตามนิยาม 38,670 ราย 
● คัดกรองพบที่สนามบิน (สุวรรณภูมิ (582)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
    651 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง   37,929 ราย  
   
 
ประเภทของผู้ป่วย 
จำนวน
ผู้ป่วย  
สะสม 
 (โรงพยาบาลเอกชน 12,173 ราย โรงพยาบาลรัฐ 23,583 ราย 
และอยู่ระหว่างการสอบสวน 2,173 ราย) 
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   2,700 ราย   
1,787 ราย 
     866 ราย 
       47 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
2,700 ราย 
2,218 ราย 
482 ราย 
 63 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 2,700 ราย รักษาหายและแพทย์ให้กลับ
บ้าน 1,787 ราย ผู้ป่วยยืนยันที่เสียชีวิต 47 ราย  
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยตั้งแต่วันที่ 14 เมษายนเป็นต้นมา ยังไม่พบผู้ป่วยยืนยัน
เพิ่มขึ้น ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 63 ราย เป็นคนไทยที่กลับมาจากประเทศ
อินโดนีเซีย 61 ราย และ สหรัฐอเมริกา 2 ราย แบ่งเป็นจังหวัดนราธิวาส 4 ราย ปัตตานี 12 ราย ยะลา 8 ราย สงขลา 
18 ราย สตูล 19 รายและกรุงเทพฯ 2 ราย  
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,413 ราย เพศหญิง 1,205 ราย (ชาย:หญิง = 1.17:1)  ไม่ทราบเพศ 82 ราย สัญชาติไทย 
2,357 ราย จีน 33 ราย ฝรั่งเศส 22 ราย อังกฤษ 20 ราย ญี่ปุ่น 11 ราย อเมริกา 9 ราย รัสเซีย 12 ราย แคนาดา 8 ราย 
พม่า 16 ราย เยอรมนี 6 ราย อิตาลี 7 ราย สวีเดน 6 ราย เดนมาร์ก 5 ราย เบลเยียม 5 ราย สวิตเซอร์แลนด์ 5 ราย 
ปากีสถาน 4 ราย เกาหลีใต้ 3 ราย สิงคโปร์ 5 ราย อินเดีย 6 ราย ออสเตรเลีย 4 ราย โปรตุเกส 2 ราย อินโดนีเซีย 3 ราย 
สเปน 2 ราย กัมพูชา 1 ราย มาเลเซีย 2 ราย ฟิลิปปินส์ 3 ราย แอลเบเนีย 2 ราย อุซเบกิสถาน 1 ราย อิหร่าน 1 ราย 
นิวซีแลนด์ 1 ราย ฟินแลนด์ 1 ราย ยูเครน 1 ราย ลาว 2 ราย ไต้หวัน 1 ราย เซอร์เบีย 1 ราย เวียดนาม 1 ราย 
ไลบีเรีย 1 ราย ฮังการี 1 ราย เม็กซิโก 1 ราย ตูนีเซีย 1 ราย อินเดีย/ไทย 1 ราย เนเธอร์แลนด์ 1 ราย บราซิล 1 ราย 
อิสราเอล 1 ราย คาซัคสถาน 2 ราย ปาเลสไตน์ 1 ราย  ไม่ทราบ 120 ราย ประวัติโรคประจำตัวที่พบ ได้แก่ ความดัน
โลหิตสูง (21 ราย) ความดันโลหิตต่ำ (1ราย) ภูมิแพ้ (15 ราย) เบาหวานและความดันโลหิตสูง (13 ราย)  เบาหวานและ
ความดันโลหิตสูง และไวรัสตับอักเสบเรื้อรัง (1ราย) หอบหืด (8 ราย) เบาหวาน (9 ราย) ความดันโลหิตสูง หัวใจโต และ
เกาต์ (1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย) เบาหวาน ความดันโลหิตสูง และไตวาย
   
 
เรื้อรัง (1 ราย) ไขมันในเลือดสูง (2 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง และเกาต์ (1 
ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้ หัวใจ ความดัน 
เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ดเลือดขาว(1 ราย) 
เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมองตีบ (1 
ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี (1 ราย) ลมชัก (1 ราย) สะเก็ดเงิน (2 
ราย) ติดเชื้อเอชไอวี (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) 
ไทรอยด์ (3 ราย) โลหิตจาง ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน  (1 ราย) 
เกล็ดเลือดต่ำ (1 ราย) ไมเกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อ
เอชไอวี (1 ราย) ความดันโลหิตสูงและไขมันในเลือดสูง (2 ราย)  เบาหวาน ความดันโลหิตสูง และโรคภูมิคุ้มกันบกพร่อง 
(1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) วัณโรคและติดเชื้อเอชไอวี (1 ราย) เบาหวานและสะเก็ด
เงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง ไขมันในเลือดสูง (1 ราย) ไลเคนอยด์ในช่องปาก (1 ราย)  
ไม่มีโรคประจำตัว (2,587 ราย) พบผู้ป่วยจากการคัดกรองที่สนามบิน 40 ราย (ในจำนวนนี้เป็นพลเมืองไทยที่รับกลับจาก
เมืองอู่ฮั่น 1 ราย) เข้ารักษาในโรงพยาบาลด้วยตนเอง 1,696 ราย จากการติดตามผู้สัมผัส 964 ราย 
3. มาตรการในประเทศไทย  
• องค์การอนามัยโลก (WHO) ได้เปิดเผยรายชื่อทีมวิจัยวัคซีนอย่างเป็นทางการ ประกอบไปด้วย 
70 บริษัทที่กำลังพัฒนาวัคซีน และมี 3 บริษัทที่อยู่ระหว่างการทดสอบในมนุษย์ โดยประเทศไทยจะมีวัคซีนใช้จาก 
2 วิธี คือ การนำวัคซีนต้นแบบจากต่างประเทศเข้าร่วมทดสอบทางคลินิกในประเทศ และ การพัฒนาเองจาก
นักวิจัยไทยและพันธมิตร ซึ่ง 1 ใน 70 บริษัทยาทั่วโลกตามประกาศ WHO มีบริษัทสัญชาติไทยอยู่ด้วย คือ บริษัท 
ไบโอเน็ต เอเชีย นอกจากนี้ยังมีทีมค้นคว้าวิจัยด้านวัคซีนของประเทศไทยอีกหลายทีมที่ทำงานร่วมกัน เช่น 
มหาวิทยาลัยมหิดล กรมวิทยาศาสตร์การแพทย์ และองค์การเภสัชกรรม ภายใต้การสนับสนุนเชิงนโยบายจาก
สถาบันวัคซีนแห่งชาติ กระทรวงสาธารณสุข 
• อำเภอสุไหงโก-ลก จังหวัดนราธิวาส มีการจัดเตรียมความพร้อมในด้านสถานที่ บุคลากร ทั้งทีม
คัดกรองจากกระทรวงสาธารณสุข ด่านตรวจคนเข้าเมือง ทีมด่านศุลกากรสุไหงโก-ลก และส่วนราชการที่เกี่ยวข้อง 
เพื่อรองรับคนไทยที่เดินทางมาจากประเทศมาเลเซีย โดยรัฐบาลกำหนดว่าจะต้องมีหนังสือรับรองจากสถาน
เอกอัครราชทูต สถานกงสุลใหญ่ พร้อมใบรับรองแพทย์ ทีมคัดกรองจะมี 3 จุด จุดแรกคือจุดคัดกรองที่ด่าน ตม. 
คัดกรองเบื้องต้น มีการวัดอุณหภูมิ จุดที่สอง เป็นการสอบสวนโรคโดยทีมสาธารณสุข รพ.สุไหงโก-ลก ร่วมกับ
สำนักงานสาธารณสุขอำเภอ จุดที่สาม เป็นการลงทะเบียนประวัติเพื่อส่งศูนย์ Local Quarantine ซึ่งก่อนจะส่ง
ศูนย์ฯ จะมีการอุณหภูมิร่างกายอีกครั้งก่อนขึ้นรถที่จัดให้และไปยังจุดคัดกรองเพื่อกักตัวสังเกตอาการในจังหวัด
ตามภูมิลำเนา ทั้งนี้ด่านสุไหลโก-ลกจะเปิดอีกครั้งใน 18 เม.ย. ในช่วงเวลา 07.00-19.00 น. ตามระเบียบของ
กระทรวงมหาดไทย 
• สายการบินไทยไลอ้อนแอร์ได้เตรียมกลับมาทำการบินเฉพาะเส้นทางบินภายในประเทศในวันที่ 
1 พ.ค. นี้ หลังจากต้องหยุดบินชั่วคราวทั้งเส้นทางในประเทศและระหว่างประเทศตั้งแต่ 25 มี.ค. โดยเบื้องต้นจะ
ให้บริการเส้นทางบินจากกรุงเทพฯ (ดอนเมือง) ไปยังบางจุดบินในทุกภูมิภาคก่อน ส่วนเส้นทางบินระหว่าง
ประเทศยังไม่สามารถเริ่มทำการบินในวันที่ 1 พ.ค. ได้ เนื่องจากสำนักงานการบินพลเรือนแห่งประเทศไทยได้ออก
ประกาศล่าสุด ห้ามอากาศยานขนส่งคนโดยสารทำการบินจากต่างประเทศเข้ามายังท่าอากาศยานในประเทศไทย
เป็นการชั่วคราวจนถึง 30 เม.ย. เวลา 23.59 น. 
   
 
• โฆษกพรรคประชาธิปัตย์ร่วมกับมูลนิธิ ม.ร.ว.เสนีย์ ปราโมช จัดทำหน้ากากอนามัยผ้าแบบซักได้
จำนวน 500,000 ชิ้นเพื่อแจกประชาชนทั่วประเทศผ่าน ส.ส. อดีต ส.ส. อดีตผู้สมัคร ส.ส. สาขาพรรค ตัวแทน
พรรคประจำจังหวัดในทุกจังหวัด ทั้งนี้บุคลากรของพรรคประชาธิปัตย์ทั้งหมดได้ลงพื้นที่เพื่อช่วยเหลือประชาชน 
อีกทั้งร่วมกันผลิตหน้ากากผ้า การแจกเจลล้างมือ ตลอดจนร่วมสนับสนุนการทำงานของเจ้าหน้าที่รัฐในทุกภาค
ส่วน 
• เว็บไซต์ราชกิจจานุเบกษาได้เผยแพร่ประกาศข้อบังคับหัวหน้าเจ้าพนักงานจราจรทั่ว
ราชอาณาจักร ว่าด้วยการห้ามรถบรรทุก 4 ล้อ 6 ล้อ และ 10 ล้อขึ้นไป วิ่งในเขตกรุงเทพมหานครในช่วงเวลา
ประกาศสถานการณ์ฉุกเฉิน เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 มีผลบังคับใช้
ตั้งแต่ 17 เม.ย. ถึง 30 เม.ย. 2563 
• ศบค. แจ้งว่าอาจมีการประชุมหารือเรื่องการผ่อนปรนเปิดร้านตัดผมและห้างสรรพสินค้า โดย
อาจออกมาตรการที่ผู้ประกอบการต้องปฏิบัติ อย่างร้านตัดผม อาจให้บริการใช้เวลาไม่เกิน 2 ชั่วโมง  จัดที่นั่งหรือ
ที่สระผมจะต้องเว้นระยะห่างอย่างน้อย 1 เมตร งดเว้นบริการที่ต้องใช้อุปกรณ์ร่วมกันและไม่สามารถทำความ
สะอาดได้ ส่วนห้างสรรพสินค้าอาจจำกัดจำนวนผู้เข้าใช้บริการ ซึ่งอาจเริ่มทยอยเปิดส่วนต่าง ๆ โดยข้อสรุปทั้งหมด
อาจชัดเจนขึ้นในสัปดาห์หน้า 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
