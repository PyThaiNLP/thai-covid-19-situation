ฉบับที่ 111 วันที่ 23 เมษายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 23 เมษายน จำนวน 2,647,347 ราย มีอาการรุนแรง
58,228 ราย เสียชีวิต 184,386 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
849,092 ราย สเปน 208,389 ราย อิตาลี187,327 ราย ฝรั่งเศส 159,877 ราย เยอรมนี150,666 ราย สหราช
อาณาจักร 133,495 ราย ตุรกี98,674 ราย อิหร่าน 85,996 ราย จีน 83,877 ราย (รวม ฮ่องกง 1,034 ราย มาเก๊า45
ราย) และรัสเซีย 62,773 ราย
ประเด็นที่น่าสนใจในต่างประเทศ ณ วันที่ 23 เมษายน 2563
- สาธารณรัฐอินโดนีเซีย จาการ์ตาขยายมาตรการเว้นระยะห่างทางสังคมออกไปจนถึงวันที่
22 พฤษภาคม 2563 สองวันก่อนวันฮารีรายอ อีดิลฟิตรีหลังจากที่ผู้อยู่อาศัยจำนวนมากละเมิดกฎในช่วงสอง
สัปดาห์ที่ผ่านมาเช่น การชุมนุมคนจำนวนมาก ในขณะที่บริษัทจำนวนมากยังคงเปิดดำเนินการได้อยู่ คนสามารถ
ออกไปข้างนอกได้ต้องสวมหน้ากาก ร้านอาหารขายอาหารแบบซื้อกลับบ้านเท่านั้น และธุรกิจทั้งหมดต้องปิด
ยกเว้นบริการที่จำเป็น หากละเมิดกฎดังกล่าวจะถูกปรับเป็นเงินสูงถึง 100 ล้านรูเปียห์(9,000 ดอลลาร์สิงคโปร์)
และจำคุกสูงถึงหนึ่งปีและยังขอให้ชาวมุสลิมทำการละหมาดที่บ้านแทนที่จะไปที่มัสยิด
- สหพันธ์สาธารณรัฐเยอรมนีประกาศแผนบังคับในทุกรัฐให้ผู้ที่ใช้บริการขนส่งสาธารณะจะต้องใส่
หน้ากากอนามัย และเกือบทุกรัฐจะบังคับให้ประชาชนสวมหน้ากากอนามัยเมื่อไปซื้อสินค้าตามศูนย์การค้าต่างๆ
ด้านองค์การอนามัยโลกยังคงยืนกรานว่าให้เฉพาะผู้ป่วย และผู้ดูแลผู้ป่วยเท่านั้นที่ควรใส่หน้ากากอนามัย โดยมี
เหตุผลว่าหากใช้หน้ากากไม่ถูกต้องจะเพิ่มความเสี่ยงในการรับเชื้อมากกว่าและจะทำให้คนไม่ล้างมือ เพราะเชื่อใน
หน้ากากอนามัยมากเกินไป ทั้งๆ ที่การล้างมือด้วยน้ำและสบู่ยังคงมีความสำคัญและมีประสิทธิภาพมากที่สุด
- ประเทศสหรัฐอเมริกาประธานาธิบดีโดนัลด์ทรัมป์ของสหรัฐฯ ลงนามคำสั่ งพิเศษ
ประธานาธิบดีในการระงับการออกกรีนการ์ดเป็นเวลา60 วัน ให้แก่บุคคลที่ต้องการย้ายถิ่นฐานเข้ามาพำนักอาศัย
ถาวรในสหรัฐฯ แต่ไม่มีผลต่อผู้ที่ต้องการเดินทางเข้าประเทศชั่วคราว และไม่มีผลต่อคนที่ถือวีซ่าที่ยังไม่หมดอายุ
โดยมีจุดประสงค์เพื่อแก้ปัญหาผู้อพยพต่างชาติแย่งงานคนอเมริกัน สืบเนื่องจากการระบาดของโรคติดเชื้อไวรัส
โคโรนา2019 ที่ทำให้เศรษฐกิจหยุดชะงัก และผู้คนตกงานเป็นจำนวนมาก
- สหราชอาณาจักร อาจใช้มาตรการคุมเข้มทางสังคมยาวตลอดทั้งปีนี้ หรือจนกว่าวัคซีนโรคติดเชื้อ
ไวรัสโคโรนา2019 จะสำเร็จ เบื้องต้นนายกรัฐมนตรีบอริส จอห์นสัน ประกาศเพิ่มระยะเวลาล็อกดาวน์ประเทศ
ไปจนถึง 7 พฤษภาคมเป็นอย่างน้อย และมีแนวโน้มจะขยายเวลาออกไปอีก หากสถานการณ์โดยรวมยังไม่ดีขึ้น
- สหพันธรัฐมาเลเซีย ออกประกาศขยายเวลาเพิ่มเติมจากคำสั่งควบคุมการเคลื่อนไหวครั้งที่ 3 ที่
จะสิ้นสุดลงในวันที่ 28 เมษายน 2563 นี้ เพื่อให้ประชาชนเตรียมความพร้อมที่อยู่บ้านให้นานขึ้น ในช่วงเดือน
รอมฎอน
- ประเทศยูเครน คณะรัฐมนตรีมีมติขยายมาตรการล็อกดาวน์เนื่องจากโรคติดเชื้อไวรัสโคโรนา
2019 ไปจนถึงวันที่ 11 พฤษภาคม 2563
- สาธารณรัฐอิตาลีอนุญาตให้เด็กออทิสติก สามารถเข้าเล่นในสวนสาธารณะแห่งหนึ่งในเมือง
ริมินีได้ โดยต้องมีการจองไว้ก่อน
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
22 เมษายน 2563 รวมทั้งสิ้น 37, 506 เที่ยวบิน ผู้เดินทางได้รับการคัดกรองสะสมรวม 4,405,412 ราย พบผู้ป่วยที่มี
อาการเข้าได้ตามนิยามการคัดกรองจำนวน 784 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 22 เมษายน 2563 มียอดการคัดกรองเรือสะสม 1,799 ลำมีผู้ที่เดินทางได้รับการคัดกรองสะสมรวม 137,416
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 22 เมษายน 2563 มีผู้ได้รับการคัดกรองสะสมรวม 1,830,032 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
23 เมษายน 2563 ได้ทำการคัดกรองรวมทั้งสิ้น 161,456 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 786 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 23 เมษายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,890
ราย รวมยอดผู้ป่วยสะสมทั้งหมด จำนวน 47,786 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวน
ผู้ป่วย
สะสม
ผู้ป่วยที่มีอาการเข้าได้ตามนิยาม 47,786 ราย
● คัดกรองพบที่สนามบิน (สุวรรณภูมิ(715) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
784 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 15,995 ราย โรงพยาบาลรัฐ 29,294 ราย
และอยู่ระหว่างการสอบสวน 1,623 ราย)
46,912 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
2,839 ราย
2,490 ราย
299 ราย
50 ราย
การติดเชื้อของผู้ป่วยยืนยันสะสม
• จากภายในประเทศ
2,839 ราย
2,347 ราย
492 ราย
ประเภทของผู้ป่วย
จำนวน
ผู้ป่วย
สะสม
• จากต่างประเทศ
- กักกันในพื้นที่ที่รัฐกำหนด*
71 ราย
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 2,839 ราย รักษาหายและแพทย์ให้กลับ
บ้าน 2,490 ราย ผู้ป่วยยืนยันที่เสียชีวิต 50 ราย
ตั้งแต่วันที่ 4 มกราคม ถึงวันที่ 17 เมษายน 2563 (สัปดาห์ที่ 16) มีจำนวนการตรวจวินิฉัยโรคติดเชื้อไวรัสโค
โรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-PCR
ทั้งหมด 142,589 ตัวอย่าง คิดเป็นจำนวนการตรวจวินิจฉัยเฉลี่ยวันละ3,300 ราย แบ่งเป็นผู้ป่วยที่มีอาการตามนิยาม
การเฝ้าระวังโรค 42,257 ราย และผู้ป่วยที่มีอาการไม่เข้าเกณฑ์การเฝ้าระวังโรค 100,332 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 21 เมษายน พบผู้ป่วยยืนยันที่มีประวัติ
เดินทางมาจากต่างประเทศเพิ่มขึ้น 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 71
ราย เป็นคนไทยที่กลับมาจากประเทศอินโดนีเซีย 62 ราย สหรัฐอเมริกา7 ราย สหราชอาณาจักร 2 ราย แบ่งเป็น
จังหวัดนราธิวาส 5 ราย ปัตตานี12 ราย ยะลา8 ราย สงขลา18 ราย สตูล 19 ราย ชลบุรี3 ราย กระบี่ 3 ราย
และกรุงเทพมหานคร 3 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 36 ปี
(1 เดือน - 97 ปี) เพศชาย 1,466 ราย เพศหญิง 1,290 ราย (ชาย:หญิง = 1.14:1) ไม่ทราบเพศ 83 ราย สัญชาติไทย
2,483 ราย จีน 33 ราย ฝรั่งเศส 24 ราย อังกฤษ 22 ราย พม่า17 ราย รัสเซีย 12 ราย ญี่ปุ่น 11 ราย อเมริกา10 ราย
แคนาดา8 ราย อิตาลี8 ราย อินเดีย 7 ราย เยอรมนี6 ราย สวีเดน 6 ราย เดนมาร์ก 5 ราย เบลเยียม 5 ราย
สวิตเซอร์แลนด์5 ราย สิงคโปร์5 ราย ปากีสถาน 4 ราย ออสเตรเลีย 4 ราย เกาหลีใต้ 3 ราย ฟิลิปปินส์3 ราย
อินโดนีเซีย 3 ราย โปรตุเกส 2 ราย สเปน 2 ราย กัมพูชา2 ราย มาเลเซีย 2 ราย แอลเบเนีย 2 ราย ลาว 2 ราย
คาซัคสถาน 2 ราย อุซเบกิสถาน 1 ราย อิหร่าน 1 ราย นิวซีแลนด์1 ราย ฟินแลนด์1 ราย ยูเครน 1 ราย ไต้หวัน 1 ราย
เซอร์เบีย 1 ราย เวียดนาม 1 ราย ไลบีเรีย 1 ราย ฮังการี1 ราย เม็กซิโก 1 ราย ตูนีเซีย 1 ราย อินเดีย/ไทย 1 ราย
เนเธอร์แลนด์1 ราย บราซิล 1 ราย อิสราเอล 1 ราย ปาเลสไตน์1 ราย มาลี1 ราย ไม่ทราบ 123 ราย ประวัติโรค
ประจำตัวที่พบ ได้แก่ ความดันโลหิตสูง (24 ราย) ภูมิแพ้ (17 ราย) เบาหวานและความดันโลหิตสูง (13 ราย) เบาหวาน
(10 ราย) หอบหืด (8 ราย) ไขมันในเลือดสูง (3 ราย) ไทรอยด์(3 ราย) ความดันโลหิตสูงและไขมันในเลือดสูง (3 ราย)
ลมชัก (2 ราย) สะเก็ดเงิน (2 ราย) ติดเชื้อเอชไอวี(2 ราย) ความดันโลหิตต่ำ(1 ราย) เบาหวานและความดันโลหิตสูง และ
ไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์(1 ราย) ปอดอุดกั้นเรื้อรัง (1 ราย) เบาหวานและไขมัน
ในเลือดสูง (1 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 ราย)
ความดันโลหิตสูง และเกาต์(1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง
(1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ
และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือด
สูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี
(1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง ไทรอยด์อักเสบ
(1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ(1 ราย) ไมเกรน (1 ราย)
กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี(1 ราย) เบาหวาน ความดัน
โลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า(1 ราย) ลิ้นหัวใจรั่ว (1 ราย) วัณโรคและติดเชื้อ
เอชไอวี(1 ราย) เบาหวานและสะเก็ดเงิน (1ราย) รูมาตอยด์(1 ราย) ติดเชื้อเอชไอวีเบาหวาน ไตเรื้อรัง ไขมันในเลือดสูง
(1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 ราย) ไวรัสตับ
อักเสบบี(1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) แพ้ภูมิตัวเอง (1
ราย) ไม่มีโรคประจำตัว (2,710 ราย) พบผู้ป่วยจากการคัดกรองที่สนามบิน 41 ราย (ในจำนวนนี้เป็นพลเมืองไทยที่รับ
กลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,801 ราย จากการติดตามผู้สัมผัส 994 ราย และวันที่ 23
เมษายน 2563 พบผู้ป่วยจากการค้นหาเชิงรุก (Active Case finding) 3 ราย แบ่งเป็นจังหวัดภูเก็ต 3 ราย
3. มาตรการในประเทศไทย
• ราชกิจจานุเบกษาเผยแพร่ประกาศกระทรวงสาธารณสุข เรื่อง ท้องที่นอกราชอาณาจักรที่เป็น
เขตติดโรคติดต่ออันตราย กรณีโรคติดเชื้อไวรัสโคโรนา2019 หรือโรคโควิด-19 (Coronavirus Disease 2019
(COVID-19) (ฉบับที่ 2) พ.ศ. 2563 ได้แก่ ประเทศมาเลเซีย ราชอาณาจักรกัมพูชาสาธารณรัฐประชาธิปไตย
ประชาชนลาว สาธารณรัฐอินโดนีเซีย และสาธารณรัฐแห่งสหภาพพม่าประกาศ ณ วันที่ 21 เมษายน พ.ศ. 2563
• นพ.ทวีศิลป์วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา
2019 หรือ ศบค. กล่าวว่าจะมีการปรับลดการตั้งด่านบนถนนสัญจรสายหลักลง แต่จะไปเพิ่มสายตรวจชุมชนแทน
และมีแนวโน้มยืดระยะเวลาประกาศสถานการณ์ฉุกเฉินฯ แน่นอน แต่จะมีการผ่อนปรนเป็นบางมาตรการ เพราะ
ทั้งหมดต้องให้ที่ประชุม และครม. พิจารณาอีกครั้ง
• รัฐบาลไทย จัดพื้นที่ควบคุมโรคแห่งรัฐ (State Quarantine/Local Quarantine) สังเกตอาการ
ผู้เดินทางกลับจากต่างประเทศเป็นเวลาไม่น้อยกว่า14 วัน รวม 1,206 แห่งทั่วประเทศ ป้องกันการแพร่กระจาย
โรคติดเชื้อไวรัสโคโรนา2019 โดยกระทรวงสาธารณสุขร่วมกับกระทรวงกลาโหม ดูแล State Quarantine ใน
กรุงเทพมหานคร และร่วมกับกระทรวงมหาดไทย จัดเป็น Local Quarantine ในต่างจังหวัด ทั้งนี้ ผู้กักกันโรคจะ
ได้รับการดูแลจากทางเจ้าหน้าที่ ตรวจเช็คสุขภาพประจำวัน มีทีมให้คำแนะนำและประสานงานตลอด 24 ชั่วโมง
ณ สถานที่กักกันนั้นๆ และจะมีการตรวจทางห้องปฏิบัติการภายในวันที่ 5-7 ของการเฝ้าระวัง หากตรวจพบเชื้อ
ไวรัสโคโรนา2019 หรือมีอาการป่วยเข้าเกณฑ์สอบสวนโรค (PUI) จะถูกส่งต่อไปยังสถานพยาบาลที่กระทรวง
สาธารณสุขกำหนดต่อไป ทั้งนี้ กรมควบคุมโรค ได้มอบหมายให้สถาบันป้องกันควบคุมโรคเขตเมืองเป็นศูนย์กลาง
บริหารเหตุการณ์พื้นที่ควบคุมโรคแห่งรัฐ (State Quarantine) และทำหน้าที่ฝึกอบรมพัฒนาศักยภาพบุคลากรที่
จะไปประจำการ เพื่อให้การดำเนินงานด้านการป้องกันควบคุมโรคเป็นไปด้วยความเรียบร้อยและมีประสิทธิภาพ
โดยมีผู้อำนวยการสถาบันป้องกันควบคุมโรคเขตเมือง เป็นผู้บัญชาการเหตุการณ์สถานที่กักกันโรคฯ ในพื้นที่
กรุงเทพมหานคร
• กรมอนามัยขอผู้ต้องการบริจาคอาหารหรือตั้งโรงทานประสานหน่วยงานภาครัฐเข้าจัดระเบียบ
พื้นที่ลดการรวมตัวหนาแน่น แออัด ป้องกันการแพร่ระบาดของโรคติดเชื้อไวรัสโคโรนา2019 ย้ำขอเน้นแจก
อาหารปรุงสุก ไม่เสียง่าย พร้อมทั้งยังได้ออกประกาศแนวทางปฏิบัติเกี่ยวกับการบริจาคอาหารหรือตั้งโรงทาน
โดยแบ่งออกเป็น 2 รูปแบบ คือ 1.จัดระบบเคลื่อนที่ส่งถึงบ้านผู้รับบริจาค เหมือนฟู๊ดเดลิเวอรี่ เหมาะกับบ้านที่มี
ผู้ป่วย ผู้พิการ หรือคนที่เดือดร้อน ออกจากบ้านไม่ได้ โดยหากต้องการส่งอาหารเช่นนี้สามารถประสานชุมชน
เพื่อให้ส่งต่อไปแต่ละบ้านได้ง่ายขึ้น และ2.หากไม่สามารถปฏิบัติได้ ขอให้จัดพื้นที่ไม่ให้มีการรวมตัวอย่างหนาแน่น
ขณะนี้มีสถานที่หลายแห่งหรือพื้นที่ที่ทางการกำหนดได้มีการจัดพื้นที่จุดตั้งโรงทานแล้ว ผู้บริจาคต้องแจ้ง
หน่วยงานภาครัฐที่ดูแลพื้นที่ตามแนวทางของแต่ละจังหวัด โดยให้มีผู้ดูแลจัดระเบียบคัดกรอง จัดให้มีพื้นที่ล้างมือ
หรือให้เจลแอลกอฮอล์ล้างมือ กำหนดระยะห่างระหว่างรอรับอาหาร และขอให้สวมหน้ากากอนามัยด้วย ทั้งนี้
ขณะนี้ปัญหาขยะพลาสติกเพิ่มมากขึ้น จึงแนะนำให้ใส่ภาชนะที่มิดชิด อาจไม่จำเป็นต้องใส่ถุงหิ้วอีกชั้น แต่ขอให้
คนไปรับบริจาคใช้ถุงผ้าไปรับอาหารแทน เพื่อลดขยะพลาสติก
• ผู้ว่าราชการจังหวัดชลบุรีออกคำสั่งคณะกรรมการโรคติดต่อจังหวัดชลบุรีที่ 18/2563 เรื่อง
มาตรการเร่งด่วนในการป้องกันวิกฤตการณ์จากโรคติดเชื้อไวรัสโคโรนา2019 หรือโรคโควิด 19 ประกาศเริ่ม
1 พฤษภาคมนี้เลิกล็อกดาวน์เมืองหลังจากสถานการณ์โรคติดเชื้อไวรัสโคโรนา2019 เริ่มคลี่คลายแล้ว ภาพรวมไม่
พบผู้ติดเชื้อรายใหม่เพิ่ม และเพื่อบรรเทาความเดือดร้อนของประชาชน และผู้ประกอบการในพื้นที่จังหวัดชลบุรี
• จังหวัดบุรีรัมย์อนุญาตให้ตลาดนัด ร้านค้าร้านอาหารที่ไม่ขายเครื่องดื่มแอลกอฮอล์ถนนคน
เดิน กลับมาเปิดอีกครั้ง 1 พฤษภาคม โดยจะต้องสวมใส่หน้ากากอนามัย และบัตรประชาชนหรือหนังสือเดินทาง
จะต้องติดสติกเกอร์ที่แสดงเครื่องหมายผ่านการตรวจและปลอดเชื้อ "Buriram Healthy" แต่ถ้าเดินทางออกนอก
พื้นที่จังหวัดบุรีรัมย์เจ้าหน้าที่ประจำหมู่บ้านและตำรวจจะทำการลอกสติ้กเกอร์ออกจากบัตร และเมื่อเดินทาง
กลับเข้ามาจะต้องกักตัวอีก 14 วัน ก่อนจะได้รับสติ๊กเกอร์อีกครั้ง
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข