   
 
ฉบับที่ 93 วันที่ 5 เมษายน 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 203 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 5 เมษายน จำนวน 1,204,077 ราย มีอาการรุนแรง 44,090 
ราย เสียชีวิต 64,797 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 311,637 ราย 
สเปน 126,168 ราย อิตาลี 124,632 ราย เยอรมนี 96,092 ราย ฝรั่งเศส 89,953 ราย จีน 82,603 ราย (รวม ฮ่องกง 
890 ราย มาเก๊า 44 ราย) อิหร่าน 55,743 ราย สหราชอาณาจักร 41,903 ราย ตุรกี 23,934 ราย และสวิสเซอร์แลนด์ 
20,505 ราย 
ประเด็นที่น่าสนใจในต่างประเทศ ณ วันที่ 5 เมษายน 2563 
- ราชอาณาจักรสเปน ขยายระยะเวลาการล็อกดาวน์เนื่องจากโรคติดเชื้อไวรัสโคโรนา 2019 หลังจาก
ประกาศภาวะฉุกเฉิน 15 วันทั่วประเทศเป็นครั้งแรกในวันที่ 14 มีนาคม โดยการห้ามมิให้ผู้คนออกจากบ้าน 
ยกเว้นกรณีจำเป็น เช่น การซื้ออาหารหรือการรักษาพยาบาล ที่จะสิ้นสุดในวันที่ 11 เมษายนนี้ โดยจะขยาย
ออกไปจนถึงวันเสาร์ที่ 25 เมษายนในเวลาเที่ยงคืน 
- ประเทศสหรัฐอเมริกา ผู้ว่าการรัฐโอไฮโอ เรียกร้องให้ประชาชนสวมหน้ากากผ้าในที่สาธารณะและมีการ
จัดระบบ Telehealth เพื่อเน้นให้คำปรึกษาเกี่ยวกับสุขภาพจิต ซึ่งมีผู้ให้คำปรึกษาเป็นนักสังคมสงเคราะห์  
ที่สามารถให้บริการแก่ประชาชนโดยไม่ต้องออกจากบ้าน 
- สาธารณรัฐคาซัคสถาน กำลังเร่งก่อสร้างโรงพยาบาล 3 แห่ง ในเมืองนูร์-ซุลตัน เมืองอัลมาตี และเมือง 
ชิมเคนต์ รับมือกับการแพร่ระบาดของโรคติดเชื้อไวรัสโคโรนา 2019 คาดว่าจะเริ่มรับผู้ป่วยชุดแรกได้ในอีก  
3-4 สัปดาห์ข้างหน้านี้ 
- สาธารณรัฐอินโดนีเซีย กระทรวงสาธารณสุขอินโดนีเซียสั่งให้ประชาชนสวมหน้ากากผ้าเมื่อออกไปข้าง
นอก เนื่องจากจำนวนผู้ติดเชื้อไวรัสโคโรนา 2019 มีจำนวนเพิ่มขึ้น  
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่  
4 เมษายน 2563 รวมทั้งสิ้น 36,591 เที่ยวบิน ผู้เดินทางได้รับการคัดกรองสะสมรวม 4,388,232 ราย พบผู้ป่วยที่มี
อาการเข้าได้ตามนิยามการคัดกรองจำนวน 560 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 4 เมษายน 2563 มียอดการคัดกรองเรือสะสม 1,366 ลำ มีผู้ที่เดินทางได้รับการคัดกรองสะสมรวม 131,855
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 4 เมษายน 2563 มีผู้ได้รับการคัดกรองสะสมรวม 1,766,064 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
3 เมษายน 2563 ได้ทำการคัดกรองรวมทั้งสิ้น 143,664 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 562 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 5 เมษายน 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 597 
ราย รวมยอดผู้ป่วยสะสมทั้งหมด จำนวน 25,071 ราย รายละเอียดตามตารางที่ 1 
 
   
 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม 25,071 ราย 
● คัดกรองพบที่สนามบิน (สุวรรณภูมิ (491)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
    560 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
    (โรงพยาบาลเอกชน 8,714 ราย โรงพยาบาลรัฐ 15,707 ราย) 
 24,421 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์
และอู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
ผู้ป่วยยืนยันที่มีอาการรุนแรง 
      2,169 ราย  
        793 ราย 
      1,353 ราย 
       23 ราย 
       23 ราย 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 2,169 ราย รักษาหายและแพทย์ให้กลับ
บ้าน 793 ราย ผู้ป่วยยืนยันที่เสียชีวิต 23 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 35 ปี  
(5 เดือน - 86 ปี) เพศชาย 1,171 ราย เพศหญิง 931 ราย (ชาย:หญิง = 1.26:1)  ไม่ทราบเพศ 67 ราย สัญชาติ
ไทย 1,870 ราย จีน 33 ราย ฝรั่งเศส 22 ราย อังกฤษ 20 ราย ญี่ปุ่น 10 ราย อเมริกา 9 ราย รัสเซีย 9 ราย 
แคนาดา 8 ราย พม่า 7 ราย เยอรมนี 6 ราย อิตาลี 6 ราย สวีเดน 6 ราย เดนมาร์ก 5 ราย เบลเยียม 5 ราย 
สวิตเซอร์แลนด์ 5 ราย ปากีสถาน 4 ราย เกาหลีใต้ 3 ราย สิงคโปร์ 3 ราย อินเดีย 3 ราย ออสเตรเลีย 3 ราย 
โปรตุเกส 2 ราย อินโดนีเซีย 2 ราย สเปน 2 ราย กัมพูชา 2 ราย มาเลเซีย 2 ราย ฟิลิปปินส์ 2 ราย แอลเบเนีย 2 
ราย อุซเบกิสถาน 1 ราย อิหร่าน 1 ราย นิวซีแลนด์ 1 ราย ฟินแลนด์ 1 ราย ยูเครน 1 ราย ลาว 1 ราย ไต้หวัน 1 
ราย เซอร์เบีย 1 ราย เวียดนาม 1 ราย ไลบีเรีย 1 ราย ฮังการี 1 ราย เม็กซิโก 1 ราย ตูนีเซีย 1 ราย อินเดีย/ไทย 
1 ราย เนเธอร์แลนด์ 1 ราย ไม่ทราบ 103 ราย ประวัติโรคประจำตัวที่พบ ได้แก่ ความดันโลหิตสูง (15 ราย) 
ภูมิแพ้ (13 ราย) เบาหวานและความดันโลหิตสูง (10 ราย) หอบหืด (7 ราย) เบาหวาน (6 ราย) ความดันโลหิตสูง 
หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย) เบาหวาน ความดัน
โลหิตสูง และไตวายเรื้อรัง (1 ราย) ไขมันในเลือดสูง (1 ราย) เบาหวาน มะเร็งลำไส้ และตับอักเสบ (1 ราย) ความ
ดันโลหิตสูง และเกาต์ (1 ราย) เบาหวานและไตวายเรื้อรัง (1 ราย) กลุ่มอาการต้านฟอสโฟลิพิดและไขมันในเลือด
สูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อ
เอชไอวี (1 ราย) ลมชัก (1 ราย) สะเก็ดเงิน (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย 
(1 ราย) ไซนัส (1 ราย) ไทรอยด์ (1 ราย) เกล็ดเลือดต่ำ (1 ราย) ไมเกรน (1 ราย) กล้ามเนื้ออ่อนแรง (1 ราย)  
   
 
ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) ความดันโลหิตสูงและไขมันในเลือดสูง  
(1 ราย)  เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย)  
ลิ้นหัวใจรั่ว (1 ราย) วัณโรคและติดเชื้อเอชไอวี (1 ราย) ไม่มีโรคประจำตัว (2,089 ราย) พบผู้ป่วยจากการคัดกรอง
ที่สนามบิน 40 ราย เข้ารักษาในโรงพยาบาลด้วยตนเอง 1,351 ราย จากการติดตามผู้สัมผัส 778 ราย และคัด
กรองพบในกลุ่มพลเมืองไทยที่รับกลับจากเมืองอู่ฮั่น 1 ราย 
3. มาตรการในประเทศไทย 
• ราชกิจจานุเบกษา เผยแพร่ ประกาศคณะกรรมการการแพทย์ตามพระราชบัญญัติประกันสังคม 
เรื่อง หลักเกณฑ์ และอัตราค่าบริการทางการแพทย์กรณีโรคติดเชื้อไวรัสโคโรนา 2019 ให้สำนักงานจ่ายค่าตรวจ
วินิจฉัยโรคติดเชื้อไวรัสโคโรนา 2019 และค่าอุปกรณ์ป้องกันส่วนบุคคล (Personal Protective Equipment : 
PPE) สำหรับบุคลากรห้องปฏิบัติการ ในอัตราเท่าที่จ่ายจริงตามความจำเป็นไม่เกินครั้ งละ 3,000 บาท ให้แก่
ผู้ประกันตนหรือสถานพยาบาล สำหรับผู้ประกันตนที่ เข้าเกณฑ์สอบสวนโรคติดเชื้อไวรัสโคโรนา 2019  
ของกระทรวงสาธารณสุข และไม่ได้เป็นผู้รับสิทธิจากหน่วยงานภาครัฐอื่น 
• ผู้ว่าราชการจังหวัดพิจิตร สั่งปิดสถานที่เสี่ยงต่อการแพร่โรคติดต่ออันตรายเพิ่ม คือวัดหลวงพ่อ
เงิน วัดพระนอนพระพุทธไสยาสน์ วัดสุขุมาราม และให้ปิดร้านอาหาร เครื่องดื่มทุกประเภท เว้นแต่การจำหน่าย
ให้กับลูกค้าที่นำกลับไปปริโภคที่บ้าน พร้อมทั้งให้งดการจัดกิจกรรมรวมคนเกินกว่า 20 คน ยกเว้นแต่การ
ดำเนินการตามมาตรการป้องกันโรค นอกจากนี้ ยังออกคำสั่ง ให้ขอความร่วมมือจากผู้นำชุมชน กำนัน ผู้ใหญ่บ้าน
และประธานชุมชน งดรับบุคคลต่างพื้นที่เข้ามาพักอาศัย ในเขตหมู่บ้าน ชุมชน ที่รับผิดชอบเป็นการชั่วคราว  
และแจ้งประชาสัมพันธ์ให้แจ้งญาติพี่น้อง ที่ปัจจุบันมีภูมิลำเนาอยู่ต่างท้องที่ งดเดินทางเข้าออก ในหมู่บ้านและ
ชุมชน เป็นการชั่วคราวตั้งแต่บัดนี้ ไปจนวันที่ 30 เมษายน 2563 
• ผู้ว่าราชการจังหวัดราชบุรี สั่งปิดสถานที่ชั่วคราวตั้งแต่วันที่ 5 - 30 เมษายน พ.ศ. 2563 ได้แก่ 
ร้านสะดวกซื้อหรือร้านค้าปลีกที่มีลักษณะคล้ายคลึงกัน ซึ่งเปิดให้บริการ 24 ชั่วโมง ให้เปิดบริการตั้งแต่เวลา 
04.00 น. - 22.00 น. โดยงดให้บริการพื้นที่นั่งหรือยืน รับประทานอาหารหรือเครื่องดื่มภายในร้าน และปิดสถาน
รับเลี้ยงเด็กเอกชน รวมถึงสถานพัฒนาและฟื้นฟูเด็กพิการ 
• ผู้ว่าราชการจังหวัดอุดรธานี สั่งปิดโรงแรม ภัตตาคารท่าอากาศยานนานาชาติอุดรธานี 
สวนสาธารณะทุกแห่ง ศูนย์บริการด้านทะเบียนรถและใบอนุญาตขับรถ คำชะโนด วัดป่าภูก้อน ทะเลบัวแดง  
อ่างน้ำพาน จนถึงวันที่ 30 เมษายน 2563 
• ผู้ว่าราชการจังหวัดสงขลา ได้ออกคำสั่งปิดจังหวัดห้ามบุคคลเดินทางเข้าออกข้ามเขตพื้นที่
จังหวัดสงขลา ทั้งทางบกและทางน้ำ ยกเว้นบางกรณี เช่น การขนส่งสินค้าที่จำเป็น สินค้าอุปโภคบริโภค สินค้า
การเกษตร อุปกรณ์เครื่องมือทางการแพทย์ รถฉุกเฉิน รถพยาบาล เป็นต้น มีผลตั้งแต่วันที่ 6-30 เมษายน 2563 
• ผู้ว่าราชการจังหวัดเชียงราย ออกประกาศระงับใช้เส้นทางเชื่อมต่อระหว่างจังหวัดเชียงราย – 
จังหวัดเชียงใหม่ จังหวัดเชียงราย – จังหวัดพะเยา ที่เป็นเส้นทางสายรองเชื่อมเขตติดต่อระหว่างอำเภอใกล้เคียง 
เริ่มตั้งแต่วันที่ 9-30 เมษายน 2563 หรือจนกว่าสถานการณ์จะเข้าสู่ภาวะปกติ นอกจากนี้สั่งการให้ทุกอำเภอ  
ทุกท้องถิ่น หมู่บ้าน ตั้งด่านตรวจคัดกรองผู้ที่สัญจรไปมาระหว่างอำเภอ ชุมชน หมู่บ้าน 
• ศูนย์บริการโลหิตแห่งชาติ มีโครงการที่จะรับบริจาคพลาสมาจากผู้ที่หายจากโรคติดเชื้อไวรัส  
โคโรนา 2019 แล้ว ช่วยยับยั้งไม่ให้ปอดอักเสบรุนแรง และประโยชน์ในการใช้รักษาผู้ป่วย COVID-19 ที่มีอาการ
   
 
รุนแรง โดยผู้ประสงค์จะบริจาค พลาสมา ต้องเป็นผู้ป่วยที่หาย ไม่มีอาการ ออกจากโรงพยาบาลกักตัวที่บ้านครบ 
14 วัน และแข็งแรงดีแล้ว จึงจะสามารถมาบริจาคพลาสมาได้ 
• บริษัท เคอรี่ เอ็กซ์เพรส (ประเทศไทย) จำกัด (มหาชน) แถลงการณ์ เรื่อง การจัดส่งพัสดุในช่วง
ประกาศ พรก. ฉุกเฉิน ปรับเปลี่ยนระยะเวลาที่ใช้ในการจัดส่งชั่วคราวจาก 1 วันเป็น 2-3 วัน ขึ้นอยู่กับแต่ละ
ปลายทาง และยังมีการจัดลำดับการจัดส่งพัสดุด่วนที่มีความจำเป็นต่อสังคมในช่วงเวลานี้ ให้แก่สินค้า 2 ประเภท 
ได้แก่ อุปกรณ์ทางการแพทย์ สินค้าป้องกันเกี่ยวกับ COVID-19 ต่างๆ และสินค้าที่มีวันหมดอายุ หรือมีระยะเวลา
จำกัด 
• ท่าอากาศยานดอนเมือง ประกาศปรับเวลาการเปิดให้บริการ และมาตรการในการจำกัดช่อง
ทางเข้า–ออกภายในอาคารผู้โดยสาร ตาม พ.ร.ก. ฉุกเฉิน ดังนี้ อาคารผู้โดยสารระหว่างประเทศ อาคาร 1 เปิด
ให้บริการ 24 ชั่วโมง อาคารผู้โดยสารภายในประเทศ อาคาร 2 เปิดให้บริการ เวลา 06.00 น. – 20.30 น. 
• องค์การขนส่งมวลชนกรุงเทพ (ขสมก.) จะเพิ่มรถโดยสารเที่ยวสุดท้ายประมาณ 2 – 3 คัน หรือ
ตามความเหมาะสมในแต่ละเส้นทางและเพิ่มความถี่ในการปล่อยรถโดยสารดังกล่าว ให้มีระยะห่างกันไม่เกิน  
3 – 5 นาทีต่อคัน เพื่อเป็นการแก้ไขปัญหา ผู้ใช้บริการหนาแน่นในช่วงเวลาการเดินรถเที่ยวสุดท้าย ก่อนถึงเวลา
เคอร์ฟิว โดยจะปล่อยรถโดยสารคันสุดท้าย จากท่าปลายทาง ในเวลาประมาณ 20.00 น. พร้อมทั้งติดป้ายหน้ารถ
โดยสารก่อนคันสุดท้าย ข้อความ “รถก่อนคันสุดท้าย” และติดป้ายหน้ารถโดยสารคันสุดท้าย ข้อความ “รถคัน
สุดท้าย” เพื่อประชาสัมพันธ์ให้ผู้ใช้บริการทราบ 
• ธนาคารแห่งประเทศไทย สมาคมธนาคารไทย สมาคมธนาคารนานาชาติ และสมาคมสถาบัน
การเงินของรัฐ แจ้งว่าตั้งแต่วันที่ 7 เมษายน 2563 ธนาคารทุกแห่ง พร้อมให้บริการกลับสู่การบริการปกติ พร้อม
บริการเปิดบัญชี ผูกพร้อมเพย์ที่สาขา โดยจำกัดจำนวนลูกค้าที่จะเปิดในแต่ละวัน เพื่อไม่ให้เกิดการกระจุกตัว  
ช่วยป้องกันการแพร่ระบาดของโรคติดเชื้อไวรัสโคโรนา 2019 
• ทีมวิจัย คณะการจัดการสิ่งแวดล้อม มหาวิทยาลัยสงขลานครินทร์ พัฒนา EnviTrap หน้ากาก
ผ้ารูปทรง 3 มิติ ที่มีคุณสมบัติป้องกันฝุ่น และโรคติดเชื้อไวรัสโคโรนา 2019 สามารถซักใช้ซ้ำได้ เตรียมมอบให้กับ
บุคลากรทางการแพทย ์
4. การสื่อสารความเสี่ยงกับประชาชน  
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ 
ล้างมือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (Local 
transmission) ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่
ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 
ภายในประเทศ ได้แก่ จีน (รวมฮ่องกงและมาเก๊า) เกาหลีใต้ อิตาลี อิหร่าน ออสเตรีย เบลเยียม มาเลเซีย แคนาดา 
โปรตุเกส บราซิล เช็กเกีย อิสราเอล ออสเตรเลีย เกาะไอร์แลนด์ ปากีสถาน ฟินแลนด์ ตุรกี กรีซ ชิลี ลักเซมเบิร์ก 
โปแลนด์ เอกวาดอร์ ฝรั่งเศส สเปน อเมริกา สวิสเซอร์แลนด์ นอร์เวย์ เดนมาร์ก เนเธอร์แลนด์ สวีเ ดน อังกฤษ 
เยอรมนี ญี่ปุ่น หากมีไข้ ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบ
แพทย์ทันที พร้อมทั้งแจ้งประวัติการเดินทางไปในเมืองของประเทศดังกล่าวข้างต้นร่วมด้วย โดยดูรายละเอียดได้
จาก https://ddc.moph.go.th/viralpneumonia/index.php 
   
 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
