   
 
ฉบับที่ 104 วันที่ 16 เมษายน 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 16 เมษายน จำนวน 2,089,617 ราย มีอาการรุนแรง 51,118 
ราย เสียชีวิต 134,809 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 644,348 ราย 
สเปน 180,659 ราย อิตาลี 165,155 ราย ฝรั่งเศส 147,863 ราย เยอรมนี 134,753 ราย สหราชอาณาจักร 98,476 
ราย จีน 83,404 ราย (รวม ฮ่องกง 1,018 ราย มาเก๊า 45 ราย) อิหร่าน 76,389 ราย ตุรกี 69,392 ราย และเบลเยี่ยม 
33,573 ราย  
ประเด็นที่น่าสนใจในต่างประเทศ ณ วันที่ 16 เมษายน 2563 
- องค์การอนามัยโลก สำนักข่าว ซีเอ็นเอ็น รายงานว่า ดร.เทดรอส อาดานอม เกเบรเยซุส 
ผู้อำนวยการใหญ่ขององค์การอนามัยโลก (WHO) กล่าวในวันพุธที่ 15 เม.ย. 2563 ว่า เขารู้สึกเสียใจที่
ประธานาธิบดี โดนัลด์ ทรัมป์แห่งสหรัฐฯ ตัดสินใจหยุดจ่ายเงินอุดหนุนแก่ WHO โดยกล่าวหาว่า WHO 
บริหารจัดการผิดพลาดในช่วงแรกของการระบาด ส่งผลให้ไวรัสแพร่กระจายไปทั่วโลก อีกทั้งยังเข้าข้าง
ประเทศจีนเพื่อเพิ่มอิทธิพลของจีนในองค์กร ขณะที่ไมค์ ปอมเปโอ รมว.กระทรวงการต่างประเทศสหรัฐฯ 
กล่าวหาตรง ๆ ว่า WHO ไม่ยอมประกาศให้เป็นการระบาดทั่วโลก (Pandemic) ตั้งแต่แรกเป็นเพราะ
พรรคคอมมิวนิสต์จีนไม่อยากให้เกิดขึ้น อย่างไรก็ตาม WHO ยืนยันว่าจะทำงานเพื่อต่อสู้กับการระบาดของ
ไวรัสโคโรนา 2019 ต่อไป 
- ประเทศเยอรมนี นางอังเกลา แมร์เคิล นายกรัฐมนตรีเยอรมนี ประชุมผ่านทางวิดีโอ
ร่วมกับผู้ว่าการรัฐทั้ง 16 รัฐของประเทศ ก่อนจะประกาศแผนผ่อนคลายมาตรการล็อกดาวน์ที่บังคับใช้เพื่อ
ควบคุมการะบาดของไวรัสโคโรนา 2019 อย่างค่อยเป็นค่อยไป โดยระบุว่า โรงเรียนต่าง ๆ จะทยอยกลับมาเปิด
การเรียนการสอนหลังจากสิ้นสุดมาตรการล็อกดาวน์ลงในวันที่ 4 พ.ค. โดยจะมีการออกมาตรการรักษาความ
ปลอดภัยใหม่สำหรับช่วงการหยุดเรียนและสำหรับรถรับส่งนักเรียน และจะให้ความสำคัญกับเรื่องการสอบของ
นักเรียนเหล่านี้เป็นอันดับแรก ขณะเดียวกัน ร้านค้าที่มีขนาดไม่เกิน 800 ตารางเมตร จะสามารถเปิดกิจการอีก
ครั้งได้ตั้งแต่วันจันทร์ที่ 20 เม.ย. นี้ โดยมีเงื่อนไขว่าพวกเขาต้องมีแผนรักษาความสะอาดเพื่อป้องกันไวรัส ส่วนโชว์
รูมรถยนต์ ร้านขายจักรยาน และร้านหนังสือ จะสามารถเปิดร้านได้โดยไม่ต้องคำนึงถึงขนาดของร้าน ขณะที่ร้าน
ทำผมเปิดทำการได้ตั้งแต่ 4 พ.ค. โดยต้องมีมาตรการรักษาความสะอาดเช่นกัน 
- ประเทศแทนซาเนีย กระทรวงสาธารณสุขของแทนซาเนียได้ประกาศการเพิ่มขึ้นของจำนวน
ผู้ป่วยโรค coronavirus ที่เยอะที่สุด จำนวน 29 ราย ในจำนวนนี้มีผู้ตรวจพบใหม่ 26 ราย มาจากศูนย์กลาง
การค้า Dar es Salaam  2 ราย จาก ทางตะวันตกเฉียงเหนือเมือง Mwanza และอีก 1 รายในพื้นที่ Kilimanjaro 
ทางตอนเหนือของประเทศ เมื่อวันพุธที่ผ่านมากระทรวงสาธารณสุขในเกาะกึ่งอิสระของแซนซิบาร์ได้ประกาศ
ผู้ป่วยรายใหม่หกรายซึ่งเป็นจำนวนที่เพิ่มขึ้นมากที่สุดในหมู่เกาะนับตั้งแต่มีการระบาดของไวรัส  จำนวนผู้ป่วยที่
ยืนยันแล้วในแทนซาเนียในขณะนี้อยู่ที่ 88 ราย ต่างจากประเทศเพื่อนบ้านในแอฟริกาตะวันออกหลายประเทศ 
เพราะใช้มาตรการ lockdown 
- ประเทศอังกฤษ คอนนี ทิตเชต ยายทวดวัย 106 ปี ชาวเบอร์มิงแฮม กลายเป็นบุคคลที่อายุมาก
ที่สุดในอังกฤษที่รอดชีวิตจากเชื้อไวรัสโคโรนา 2019 หลังจากหายป่วยและแพทย์อนุญาตให้ออกจากโรงพยาบาล
ได้ ร่วมระยะเวลารักษาตัวประมาณ 3 สัปดาห์ เข้ารักษาตัวด้วยอาการของโรคปอดบวมและแพทย์ได้ตรวจพบว่า
   
 
ติดเชื้อไวรัสโคโรนา 2019 ในเวลาต่อมา ขณะนี้แองเจลา แมคลีน รองหัวหน้าที่ปรึกษาด้านวิทยาศาสตร์ของ
รัฐบาลอังกฤษ เปิยเผยว่า มาตรการเว้นระยะห่างทางสังคมเพื่อควบคุมการระบาดทำงานได้ผล ทำให้จำนวนผู้ติด
เชื้อรายใหม่มีแนวโน้มลดลง 
- ประเทศเกาหลีใต้ ผู้ป่วยรายแรกของกองทัพสหรัฐที่ประจำการอยู่ในเกาหลีใต้ (USFK) ได้รับการ
รับรองว่าตรวจไม่พบไวรัสโดยแพทย์ทหาร หลังจากที่ไม่มีอาการใด ๆ มานานกว่า 7 วันและได้รับการทดสอบการ
ติดเชื้อไวรัสโคโรนา 2019 สองครั้งติดต่อกัน ซึ่งผู้ป่วยรายนี้ได้ตรวจพบการติดเชื้อเมื่อ 26 ก.พ. 2563 และได้ใช้
เวลากักตัวถึง 49 วัน 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
15 เมษายน 2563 รวมทั้งสิ้น 37,155 เที่ยวบิน ผู้เดินทางได้รับการคัดกรองสะสมรวม 4,397,729 ราย พบผู้ป่วยที่มี
อาการเข้าได้ตามนิยามการคัดกรองจำนวน 649 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 15 เมษายน 2563 มียอดการคัดกรองเรือสะสม 1,648 ลำ มีผู้ที่เดินทางได้รับการคัดกรองสะสมรวม 135,605 
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 15 เมษายน 2563 มีผู้ได้รับการคัดกรองสะสมรวม 1,800,967 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
16 เมษายน 2563 ได้ทำการคัดกรองรวมทั้งสิ้น 155,174 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 594 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 16 เมษายน 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 967 
ราย รวมยอดผู้ป่วยสะสมทั้งหมด จำนวน 37,462 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวน
ผู้ป่วย  
สะสม 
ผู้ป่วยที่มีอาการเข้าได้ตามนิยาม 37,462 ราย 
● คัดกรองพบที่สนามบิน (สุวรรณภูมิ (580)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
    649 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 12,005 ราย โรงพยาบาลรัฐ 23,224 ราย 
และอยู่ระหว่างการสอบสวน 1,494 ราย) 
 36,723 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา 
   88 ราย  
   
 
ประเภทของผู้ป่วย 
จำนวน
ผู้ป่วย  
สะสม 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   2,672 ราย   
1,689 ราย 
     937 ราย 
       46 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
2,672 ราย 
2,190 ราย 
482 ราย 
 63 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 2,672 ราย รักษาหายและแพทย์ให้กลับ
บ้าน 1,689 ราย ผู้ป่วยยืนยันที่เสียชีวิต 46 ราย  
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยวันที่ 14 เมษายน พบผู้ป่วยยืนยันที่เดินทางมาจาก
ต่างประเทศเพิ่มขึ้น 1 ราย (จากเดิม 62 รายที่รายงานเมื่อวันที่ 14 เมษายน) ทำให้ขณะนี้มีผู้ป่วยยืนยันที่ตรวจพบ
ระหว่างการกักกันจำนวนรวม 63 ราย เป็นคนไทยที่กลับมาจากประเทศอินโดนีเซีย 61 ราย และ สหรัฐอเมริกา 2 
ราย แบ่งเป็นจังหวัดนราธิวาส 4 ราย ปัตตานี 12 ราย ยะลา 8 ราย สงขลา 18 ราย สตูล 19 รายและกรุงเทพฯ 2 ราย  
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,401 ราย เพศหญิง 1,189 ราย (ชาย:หญิง = 1.18:1)  ไม่ทราบเพศ 82 ราย สัญชาติไทย 
2,333 ราย จีน 33 ราย ฝรั่งเศส 22 ราย อังกฤษ 20 ราย ญี่ปุ่น 11 ราย อเมริกา 9 ราย รัสเซีย 12 ราย แคนาดา 8 ราย 
พม่า 14 ราย เยอรมนี 6 ราย อิตาลี 7 ราย สวีเดน 6 ราย เดนมาร์ก 5 ราย เบลเยียม 5 ราย สวิตเซอร์แลนด์ 5 ราย 
ปากีสถาน 4 ราย เกาหลีใต้ 3 ราย สิงคโปร์ 5 ราย อินเดีย 6 ราย ออสเตรเลีย 4 ราย โปรตุเกส 2 ราย อินโดนีเซีย 3 ราย 
สเปน 2 ราย กัมพูชา 1 ราย มาเลเซีย 2 ราย ฟิลิปปินส์ 3 ราย แอลเบเนีย 2 ราย อุซเบกิสถาน 1 ราย อิหร่าน 1 ราย 
นิวซีแลนด์ 1 ราย ฟินแลนด์ 1 ราย ยูเครน 1 ราย ลาว 1 ราย ไต้หวัน 1 ราย เซอร์เบีย 1 ราย เวียดนาม 1 ราย 
ไลบีเรีย 1 ราย ฮังการี 1 ราย เม็กซิโก 1 ราย ตูนีเซีย 1 ราย อินเดีย/ไทย 1 ราย เนเธอร์แลนด์ 1 ราย บราซิล 1 ราย 
อิสราเอล 1 ราย คาซัคสถาน 2 ราย ปาเลสไตน์ 1 ราย  ไม่ทราบ 119 ราย ประวัติโรคประจำตัวที่พบ ได้แก่ ความดัน
โลหิตสูง (21 ราย) ความดันโลหิตต่ำ (1ราย) ภูมิแพ้ (15 ราย) เบาหวานและความดันโลหิตสูง (13 ราย)  เบาหวานและ
ความดันโลหิตสูง และไวรัสตับอักเสบเรื้อรัง (1ราย) หอบหืด (8 ราย) เบาหวาน (9 ราย) ความดันโลหิตสูง หัวใจโต และ
เกาต์ (1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย) เบาหวาน ความดันโลหิตสูง และไตวาย
เรื้อรัง (1 ราย) ไขมันในเลือดสูง (2 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง และเกาต์ (1 
ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้ หัวใจ ความดัน 
เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ดเลือดขาว(1 ราย) 
เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมองตีบ (1 
   
 
ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี (1 ราย) ลมชัก (1 ราย) สะเก็ดเงิน (2 
ราย) ติดเชื้อเอชไอวี (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) 
ไทรอยด์ (3 ราย) โลหิตจาง ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน  (1 ราย) 
เกล็ดเลือดต่ำ (1 ราย) ไมเกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อ
เอชไอวี (1 ราย) ความดันโลหิตสูงและไขมันในเลือดสูง (2 ราย)  เบาหวาน ความดันโลหิตสูง และโรคภูมิคุ้มกันบกพร่อง 
(1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) วัณโรคและติดเชื้อเอชไอวี (1 ราย) เบาหวานและสะเก็ด
เงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง ไขมันในเลือดสูง (1 ราย) ไลเคนอยด์ในช่องปาก (1 ราย)  
ไม่มีโรคประจำตัว (2,559 ราย) พบผู้ป่วยจากการคัดกรองที่สนามบิน 40 ราย (ในจำนวนนี้เป็นพลเมืองไทยที่รับกลับจาก
เมืองอู่ฮั่น 1 ราย) เข้ารักษาในโรงพยาบาลด้วยตนเอง 1,675 ราย จากการติดตามผู้สัมผัส 957 ราย 
3. มาตรการในประเทศไทย  
• โรงพยาบาลรือเสาะได้เปิดให้บริการเฉพาะผู้ป่วยอาการทางเดินหายใจที่เข้าข่ายสงสัยติดเชื้อ
ไวรัสโคโรนา 2019 และผู้ป่วยฉุกเฉินเท่านั้น งดให้บริการผู้ป่วยทั่วไปทุกกรณี งดการตรวจเพื่อออกใบรับรอง
แพทย์เป็นการชั่วคราว ส่วนกรณีผู้ป่วยโรคเรื้อรังที่ต้องรับยาอย่างต่อเนื่องให้ติดต่อกลุ่มงานเภสัชกรรมเพื่อรับยา 
ภายหลังจากที่พบผู้ติดเชื้อไวรัสโคโรนา 2019 รายหนึ่งในโรงพยาบาล ซึ่งเข้ารับการรักษาตั้งแต่ 6-14 เม.ย. 2563 
โดยพบว่าระหว่างการรักษาได้ให้ข้อมูลไม่ครบถ้วนเพียงพอต่อการระมัดระวังในการให้บริการรักษาพยาบาล ทำให้
บุคลากรทางการแพทย์เสี่ยงต่อการติดเชื้อและต้องกักตัวทั้งสิ้น 28 คน อีกทั้งส่งผลกระทบต่ออัตรากำลังในการ
ปฏิบัติหน้าที่ 
• คณบดีคณะแพทยศาสตร์ศิริราชพยาบาล มหาวิทยาลัยมหิดล เสนอแนะว่าควรรออีก 14 วันแล้ว
จึงตัดสินใจผ่อนปรนมาตรการควบคุมโรคติดเชื้อไวรัสโคโรนา 2019 โดยที่ผ่านมาไทยวางยุทธศาสตร์รับมือ 2 ด้าน
สำคัญ ได้แก่ การลดจำนวนผู้ติดเชื้อรายใหม่ และการทำให้มีจำนวนผู้เสียชีวิตจากการติดเชื้อต่ำรวมถึงมีอัตราการ
กลับบ้านสูง ซึ่งมาตรการที่ผ่านมารวมทั้งจิตสำนึกร่วมกันของคนไทยช่วยให้จำนวนผู้ติดเชื้อรายใหม่ลดลง แต่เป็น
เพียงระดับหนึ่งเท่านั้น ซึ่งการใช้มาตรการและจิตสำนึกยังคงต้องทำควบคู่กัน ดังนั้นควรพิจารณาอัตราการพบผู้
ติดเชื้อรายใหม่ อัตราการเสียชีวิต อัตราการกลับบ้าน ในช่วง 14 วันหลังจากนี้ ก่อนที่จะปรับเปลี่ยนมาตรการ 
รวมทั้งพิจารณาจุดสมดุลของการดูแลสุขภาพหรือการควบคุมเชื้อ ระบบเศรษฐกิจ และสภาพสังคมควบคู่กันไป
ด้วย 
• ผู้ว่าราชการจังหวัดพิษณุโลก ได้เสนอแนวทางเพิ่มประสิทธิภาพการตรวจคัดกรองของด่าน
ชั้นนอกและด่านชั้นในแก่ที่ประชุมคณะกรรมการควบคุมโรคติดต่อจังหวัด ซึ่งมีมติเห็นชอบให้ออกบัตรผ่านการคัด
กรอง 2 ประเภท คือ กรณีคนต่างจังหวัดและกรณีคนพิษณุโลก โดยบัตรทั้งหมดมี 5 สี ทั้งนี้เพื่อแก้ปัญหารถติด
บริเวณด่านตรวจคัดกรองโรคติดเชื้อไวรัสโคโรนา 2019  
• รมว.กระทรวงมหาดไทย ในฐานะประธานคณะกรรมการสำรวจการกักตุนโภคภัณฑ์ แต่งตั้ง
พนักงานเจ้าหน้าที่และกำหนดแนวทางปฏิบัติให้เป็นไปตาม พ.ร.บ. สำรวจการกักตุนโภคภัณฑ์ พ.ศ.2497 เพื่อให้
พนักงานเจ้าหน้าในแต่ละจังหวัดปฏิบัติตามคำสั่งและประกาศดังกล่าว โดยประชาสัมพันธ์ให้ประชาชนทราบถึง
ช่องทางการแจ้งเบาะแสกรณีพบการกักตุนผ่านศูนย์ดำรงธรรม เน้นการสร้างความรับรู้และความเข้าใจต่อผู้
ครอบครองโภคภัณฑ์เพื่อให้ทราบถึงผลกระทบจากการกักตุน รวมถึงหากพบการกักตุนให้พนักงานเจ้าหน้าที่
ดำเนินการตามอำนาจหน้าที่ ทั้งนี้เพื่อป้องกันการก่อให้เกิดความเดือดร้อนและซ้ำเติมประชาชนในช่วงสถานการณ์
การแพร่ระบาดของโรคติดเชื้อไวรัสโคโรนา 2019 
   
 
• ผู้ว่าราชการจังหวัดชลบุรี ประกาศให้ประชาชนที่เดินทางไปซื้อสินค้นที่ฟู้ ดแลนด์ ซุปเปอร์มาร์
เก็ต ขั้น M สาขาเทอร์มินอล 21 พัทยา อ.บางละมุง จ.ชลบุรี เมื่อวันอาทิตย์ที่ 5 เม.ย. ตั้งแต่เวลา 17.30 -18.00 
น. หากพบว่ามีอาการทางระบบทางเดินหายใจ ไข้ ไอ มีน้ำมูก เจ็บคอ หรือเหนื่อยหอบ ให้แยกตัวจากผู้อื่น สวม
หน้ากากอนามัย และไปพบแพทย์เพื่อตรวจรักษา พร้อมทั้งให้ประวัติกับแพทย์ว่ามีการสัมผัสหรือไปอยู่ในสถานที่
เสี่ยงร่วมเวลาเดียวกันกับผู้ติดเชื้อไวรัสโคโรนา 2019 นอกจากนี้ผู้ว่าได้เน้นย้ำให้ประชาชนทุกคนปฏิบัติตนตาม
มาตรการป้องกันและควบคุมโรคของกระทรวงสาธารณสุขอย่างสม่ำเสมอ เพื่อให้สถานการณ์การแพร่ระบาดลดลง
ในระยะเวลาอันรวดเร็ว 
• กองทัพอากาศ เรียกกำลังพลสำรองเหล่าแพทย์จำนวน 50 นาย เข้าปฏิบัติราชการของ
กองทัพอากาศประจำปี 2563 เพื่อปฏิบัติหน้าที่ในภารกิจสนับสนุนด้านการแพทย์ รับมือสถานการณ์การแพร่
ระบาดของเชื้อไวรัสโคโรนา 2019 
• 5 จังหวัดชายแดนภาคใต้ เตรียมเปิดด่านให้คนไทยในประเทศมาเลเซียเดินทางกลับในวันที่ 18 
เม.ย. นี้ โดยจะแบ่งออกเป็น 4 ช่องทาง ได้แก่ ด่านวังประจัน จ.สตูล ด่านสะเดา จ.สงขลา ด่านเบตง จ.ยะลา และ
ด่านสุไหงโก-ลก จ.นราธิวาส รวมทุกด่านวันละไม่เกิน 300 คน ซึ่งสถานทูตไทยในกัวลาลัมเปอร์ได้ประชาสัมพันธ์
ให้เริ่มลงทะเบียนหลังเที่ยงคืนของ 14 เม.ย. พร้อมทั้งแนะนำขั้นตอนการลงทะเบียนและรายละเอียดการใช้
เอกสารต่าง ๆ ในส่วนของฝั่งไทยทางกระทรวงมหาดไทยมีหนังสือสั่งการทางผู้ว่าราชการจังหวัดทุกจังหวัดให้
เตรียมสถานที่กักกันตัวตามมาตรการป้องกันและสกัดกั้นการแพร่ระบาดของโรคติดเชื้อไวรัสโคโรนา 2019 ซึ่งคาด
ว่าสามารถรองรับได้เพียงพอ 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
