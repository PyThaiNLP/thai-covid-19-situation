   
ฉบับที่ 138 วันที่ 20 พฤษภาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 20 พฤษภาคม จํานวน 5,002,247 ราย มีอาการรุนแรง 
45,368 ราย เสียชีวิต 325,172 ราย โดยประเทศที่มีจํานวนผู้ป่วยยืนยัน 10 อันดับแรก ได้แก่ สหรัฐอเมริกา 
1,570,583 ราย รัสเซีย 308,705 ราย สเปน 278,803 ราย บราซิล 271,885 ราย สหราชอาณาจักร 248,818 ราย 
อิตาลี 226,699 ราย ฝรั่งเศส 180,809 ราย เยอรมนี 177,827 ราย ตุรกี 151,615 ราย และอิหร่าน 124,603 ราย 
ส่วนจีน เป็นอันดับที่ 13 มีจํานวนผู้ป่วย  84,066 ราย (รวม ฮ่องกง 1,056 ราย มาเก๊า 45 ราย)  
ประเด็นที่น่าสนใจในต่างประเทศ ณ วันที่ 20 พฤษภาคม 2563 
สาธารณรัฐประชาชนจีน หน่วยงานท้องถิ่นในสองมณฑลตอนกลางของประเทศ ได้ทําออกโครงการช่วยเหลือ
เกษตรกรผู้เพาะเลี้ยงสัตว์ป่า ด้วยการเสนอซื้อสัตว์ป่าในราคาพิเศษ และท้องถิ่นของมณฑลหูหนาน ได้ออกโครงการ
สนับสนุนให้เกษตรที่เคยเพาะเลี้ยงสัตว์ป่าเพื่อการค้าไปทําอาชีพ เช่น ปลูกชา ปลูกพืชสมุนไพร โดยทางการเสนอรับซื้อ
งูเห่าในราคากิโลกรัมละ 120 หยวน (538 บาท) งูห่างกระดิ่ง ให้ในราคากิโลกรัมละ 75 หยวน ส่วนมณฑลเจียงซีมีแผน
ปล่อยเงินกู้พิเศษ พร้อมรับซื้อสัตว์ป่าจากเกษตรกรผู้เลี้ยงในราคาพิเศษ เพื่อจูงใจให้เปลี่ยนอาชีพ ถึงแม้ว่าโรคติดเชื้อ
ไวรัสโคโรนา 2019 ยังไม่มีความชัดเจนเกี่ยวกับต้นกําเนิดการแพร่ระบาดที่แท้จริงมาจากสัตว์ป่าชนิดใด นอกจากนี้ยังได้
ออกกฎหมายห้ามขายสัตว์ป่าเพื่อนํามาทําอาหาร 
- ประเทศบราซิล จากสถานการณ์การติดเชื้อไวรัสโคโรนา 2019 ทําให้มีจํานวนผู้เสียชีวิตวันเดียวเกินพัน
ราย ติดเชื้อใหม่อีก 17,000 ราย ผู้นําเตรียมอนุมัติใช้ยาไฮดรอกซีคลอโรควิน หรือยาที่ใช้สําหรับรักษาโรคมาลาเรีย 
มาใช้ในการรักษาผู้ป่วย แม้ว่าองค์การอนามัยโลก หรือองค์การอาหารและยาสหรัฐจะออกมาเตือนถึงความเสี่ยง
ทําให้เกิดอาการหัวใจเต้นผิดจังหวะ และอาจเป็นอันตรายถึงชีวิตในผู้ป่วยที่มีความเสี่ยง 
- ประเทศสวิตเซอร์แลนด์ ที่ประชุมองค์การอนามัยโลก (WHO) ประกอบด้วยผู้นําและผู้แทนจาก 194 
ประเทศ หารือทางการประชุมทางไกลหรือ วีดีโอคอนเฟอร์เรนซ์ เป็นเวลา 2 วัน และเสร็จสิ้นไปเมื่อวันที่ 19 
พฤษภาคม 2563 ตามวันเวลาประเทศสวิตเซอร์แลนด์ มีมติให้มีการสอบสวนเรื่องการรับมือการแพร่ระบาดของ
โรคติดเชื้อไวรัสโคโรนา 2019 โดยที่ประชุมยังเรียกร้องให้ดําเนินการสอบสวนอย่างเป็นธรรม และเป็นอิสระต่อ
กรณีเรื่องการตอบสนองขององค์การอนามัยโลกที่มีต่อการแพร่ระบาดของเชื้อไวรัสโคโรนา 2019 พร้อมกันนี้ที่
ประชุมยังได้กระตุ้นเตือนแก่ผู้นําของประเทศต่างๆในการรับมือกับการแพร่ระบาดของเชื้อไวรัสข้างต้นอย่าง
ต่อเนื่องโดยองค์การอนามัยโลกพร้อมให้การสนับสนุน 
- สาธารณรัฐประชาชนจีน โรงเรียนอนุบาล ประถม ในเมืองไท่หยวน มณฑลซานซี และ เมืองหังโจว 
มณฑลเจ้อเจียง ออกไอเดียเพื่อให้ทุกคนเว้นระยะห่าง โดยผู้ปกครองติดปีกยาว 1 เมตรให้กับนักเรียน ทั้งนี้ 
โรงเรียนต่างๆในจีน เริ่มทยอยเปิดเรียนอีกครั้ง แต่ก็ยังคงมาตรการป้องกันที่เข้มงวด อย่างก่อนหน้านี้นักเรียน
โรงเรียนอนุบาลแห่งหนึ่งในหังโจว มีการให้เด็กสวมใส่หมวกปีกยาว 1 เมตร เช่นกัน นอกจากนี้ ยังได้ประกาศปิด
เมืองชูลานทางตะวันออกเฉียงเหนือซึ่งเป็นพรมแดนรัสเซียและเกาหลีเหนือ มีประชากรประมาณ 700,000 คน 
หลังจากพบการระบาดของโรคติดเชื้อไวรัสโคโรนา 2019 โดยใช้มาตรการการควบคุมโรคเหมือนในเมืองอู่ฮั่น 
ได้แก่ อนุญาตให้สมาชิกเพียง 1 คน/ครอบครัว ออกจากบ้านหรือชุมชนมาซื้อสิ่งที่จําเป็นได้ 2 ชั่วโมง วันเว้นวัน 
สําหรับยานพาหนะให้เข้าออกได้เพียง 1 ครั้งในกรณีฉุกเฉิน ถ้าพบผู้ป่วยใหม่เพียง 1 ราย จะมีมาตรการห้ามเข้า
 
   
ออก เมื่อสัปดาห์ก่อนพบผู้ที่ติดเชื้อที่ไม่มีประวัติการเดินและการสัมผัสแหล่งโรคจึงมีการปิดชั่วคราวในสถานที่
สาธารณะ โรงเรียน และการขนส่งสาธารณะ   
- สาธารณรัฐเกาหลี โดย ศูนย์วิจัยเพื่อการวิจัยและพัฒนาโรคติดเชื้อ ร่วมกับหน่วยงานต่างๆที่เกี่ยวข้อง
ทุกภาคส่วนจัดการประชุมอภิปรายในหัวข้อ สถานการณ์วิจัยและบทบาทของกลุ่มวิจัยโรคติดเชื้อในการแพร่
ระบาดของไวรัสโคโรนา 2019 เพื่อรวบรวมภูมิปัญญาจากนักวิจัยที่รับผิดชอบงานภาคปฏิบัติในกลุ่มวิจัยโรคติด
เชื้อแห่งชาติเกี่ยวกับโรคติดเชื้อไวรัสโคโรนา 2019 เป็นการสนทนาในเชิงลึกดําเนินการอภิปรายโดยผู้เชี่ยวชาญ
สถาบันวิจัยวัณโรคนานาชาติ 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
19 พฤษภาคม 2563 รวมทั้งสิ้น 38,942 เที่ยวบิน ผู้เดินทางได้รับการคัดกรองสะสมรวม 4,435,143 ราย พบผู้ป่วยที่
มีอาการเข้าได้ตามนิยามการคัดกรองจํานวน 1,178 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 
ถึงวันที่ 19 พฤษภาคม 2563 มียอดการคัดกรองเรือสะสม 2,464 ลํา มีผู้ที่เดินทางได้รับการคัดกรองสะสมรวม 
145,286 ราย พบผู้ป่วยที่มีอาการเข้าได้ตามนิยามการคัดกรองจํานวน 2 ราย การคัดกรองผู้เดินทางผ่านด่านพรมแดน
ทางบก ตั้งแต่วันที่ 1 กุมภาพันธ์ 2563 ถึง 19 พฤษภาคม 2563 มีผู้ได้รับการคัดกรองสะสมรวม 1,931,980 ราย และ
การคัดกรองผู้มาต่ออายุหนังสือเดินทางที่สํานักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
20 พฤษภาคม 2563 ได้ทําการคัดกรองรวมทั้งสิ้น 179,551 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จํานวน 1,180 ราย 
2.2 ผลดําเนินการคัดกรองผู้ป่วยที่มีอาการตามนิยามเฝ้าระวังโรค   
วันที่ 20 พฤษภาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จํานวน 
6,085 ราย รวมยอดผู้ป่วยสะสมทั้งหมด จํานวน 134,956 ราย รายละเอียดตามตารางที่ 1 
ตาราง 1 ผลดําเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จํานวนผู้ป่วย  
สะสม 
ผู้ป่วยที่มีอาการเข้าได้ตามนิยาม  134,956 ราย 
● คัดกรองพบที่สนามบิน สุวรรณภูมิ (1,109)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
   1,178 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 56,161 ราย โรงพยาบาลรัฐ 77,171 ราย 
และอยู่ระหว่างการสอบสวน 356 ราย) 
 133,688 ราย 
 
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ   
อู่ตะเภา 
   88 ราย 
 
 
   
ประเภทของผู้ป่วย 
จํานวนผู้ป่วย  
สะสม 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล** 
เสียชีวิต 
   3,034 ราย    
2,897 ราย 
         81 ราย 
       56 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกําหนด* 
   3,034 ราย    
2,481 ราย 
553 ราย 
 101 ราย 
*หมายเหต:ุ เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จํานวน 3,034 ราย รักษาหายและแพทย์ให้กลับ
บ้าน 2,897 ราย ผู้ป่วยยืนยันที่เสียชีวิต 56 ราย ผลตรวจผู้ป่วยที่มีอาการตามนิยามเฝ้าระวังที่เหลือ 131,922 ราย 
ตรวจไม่พบเชื้อ 124,428 ราย และอยู่ระหว่างรอผลตรวจทางห้องปฏิบัติการ 7,494 ราย  
ตั้งแต่วันที่ 18 มกราคม ถึงวันที่ 15 พฤษภาคม 2563 (สัปดาห์ที่ 20) มีจํานวนการตรวจวินิจฉัยโรคติดเชื้อ
ไวรัสโคโรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี 
RT-PCR ทั้งหมด 328,079 ตัวอย่าง คิดเป็นจํานวนการตรวจวินิจฉัยเฉลี่ยวันละ 6,010 ตัวอย่าง แบ่งเป็นผู้ป่วยที่มี
อาการตามนิยามการเฝ้าระวังโรค 123,092 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติม
และการติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จํานวน 9,606 ราย ผู้เดินทางที่เฝ้าระวังอาการ ณ 
พื้นที่กักกันแห่งรัฐ 15,853 ราย และผู้ป่วยที่มีอาการไม่เข้าเกณฑ์การเฝ้าระวังโรค 179,528 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 20 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ 1 ราย ทําให้ขณะนี้มีผู้ป่วยยืนยันที่ตรวจพบระหว่างการกักกันจํานวนรวม 101 ราย เป็น
คนไทยที่กลับมาจากประเทศอินโดนีเซีย 62 ราย ปากีสถาน 10 ราย สหรัฐอเมริกา 9 ราย สหรัฐอาหรับเอมิเรตส์       
5 ราย มาเลเซีย 4 ราย สหราชอาณาจักร 2 ราย คาซัคสถาน 2 ราย อียิปต์ 2 ราย เนเธอร์แลนด์ 1 ราย อินเดีย 1 ราย 
รัสเซีย 1 ราย ญี่ปุ่น 1 ราย และบาห์เรน 1 ราย แบ่งเป็น จังหวัดสงขลา 19 ราย สตูล 18 ราย กรุงเทพมหานคร 18 
ราย ชลบุรี 16 ราย ปัตตานี 12 ราย ยะลา 8 ราย นราธิวาส 6 ราย กระบี่ 3 ราย และสมุทรปราการ 1 ราย วันที่ 8 
พฤษภาคม 2563 พบผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลา อําเภอสะเดา 
จังหวัดสงขลา จํานวน 65 ราย   มีสัญชาติพม่า 37 ราย โรฮีนจา 20 ราย เวียดนาม 3 ราย มาเลเซีย 2 ราย เยเมน 1 
ราย กัมพูชา 1 ราย และอินเดีย 1 ราย 
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,651 ราย เพศหญิง 1,383 ราย (ชาย:หญิง = 1.19:1)  สัญชาติไทย 2,700 ราย พม่า 56 ราย 
จีน 34 ราย ฝรั่งเศส 29 ราย อังกฤษ 24 ราย โรฮีนจา 20 ราย อเมริกา 13 ราย รัสเซีย 12 ราย ญี่ปุ่น 11 ราย อินเดีย 9 
ราย แคนาดา 8 ราย เยอรมนี 8 ราย อิตาลี 8 ราย เบลเยียม 6 ราย สวิตเซอร์แลนด์ 6 ราย สวีเดน 6 ราย เดนมาร์ก 5 ราย 
ฟิลิปปินส์ 5 ราย สิงคโปร์ 5 ราย ออสเตรเลีย 5 ราย ปากีสถาน 4 ราย มาเลเซีย 4 ราย เวียดนาม 4 ราย กัมพูชา 3 ราย 
เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์ 2 ราย บราซิล 2 ราย ลาว 2 ราย สเปน 2 ราย 
 
   
อิสราเอล 2 ราย แอลเบเนีย 2 ราย มาลี 1 ราย คูเวต 1 ราย เซอร์เบีย 1 ราย ตูนีเซีย 1 ราย ไต้หวัน 1 ราย นิวซีแลนด์ 1 
ราย ปาเลสไตน์ 1 ราย โปรตุเกส 1 ราย ฟินแลนด์ 1 ราย เม็กซิกัน 1 ราย ยูเครน 1 ราย เยเมน 1 ราย ไลบีเรีย 1 ราย 
อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี 1 ราย ไม่ทราบ 12 ราย ประวัติโรคประจําตัวที่พบ ได้แก่ 
ความดันโลหิตสูง (28 ราย) ภูมิแพ้ (20 ราย) เบาหวานและความดันโลหิตสูง (13 ราย) เบาหวาน (11 ราย) หอบหืด (8 
ราย) ไขมันในเลือดสูง (3 ราย) ไทรอยด์ (3 ราย) ความดันโลหิตสูงและไขมันในเลือดสูง 4 ราย) ลมชัก (2 ราย) สะเก็ดเงิน 
(2 ราย) ติดเชื้อเอชไอวี (2 ราย) ความดันโลหิตต่ํา (1 ราย) เบาหวานและความดันโลหิตสูง และไวรัสตับอักเสบเรื้อรัง (1 
ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (2 ราย) 
เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลําไส้ และตับอักเสบ (1 ราย) ความดันโลหิตสูง 
และเกาต์ (1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้ 
หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ด
เลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้น
เลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี (1 ราย) ภาวะ
ซึมเศร้าที่เกิดจากการปรับตัว (1 ราย) มะเร็งต่อมน้ําลาย (1 ราย) ไซนัส (1 ราย) โลหิตจาง ไทรอยด์อักเสบ (1 ราย) มะเร็ง
เม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลอืดต่ํา (1 ราย) ไมเกรน (1 ราย) กล้ามเนื้ออ่อนแรง 
(1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) เบาหวาน ความดันโลหิตสูง และโรค
ภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) วัณโรคและติดเชื้อเอชไอวี (1 ราย) 
เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง ไขมันในเลือดสูง (1 ราย) ไล
เคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 ราย) ไวรัสตับอักเสบบี (1 
ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) แพ้ภูมิตัวเอง (1 ราย) ไม่มี
โรคประจําตัว (2,895 ราย) พบผู้ป่วยจากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 
ราย) เข้ารักษาในโรงพยาบาลด้วยตนเอง 1,585 ราย จากการติดตามผู้สัมผัส 1,188 ราย จากการกักกันในพื้นที่ที่รัฐ
กําหนด 101 รายจากการตรวจคนเข้าเมืองจังหวัดสงขลา 65 รายและจากการค้นหาเชิงรุก(Active Case Finding) 55 
ราย 
3. มาตรการในประเทศไทย  
• รัฐมนตรีว่าการกระทรวงศึกษาธิการ ประกาศปรับลดเวลาและวันทํางานของข้าราชการโดยให้ผู้บริหารแต่
ละหน่วยงานมอบหมายงานให้บุคลากรในสังกัดปฏิบัติงานที่บ้านตามความเหมาะสมและส่งเสริมให้ใช้ระบบ
อินเตอร์เน็ต เช่น ประชุมทางไกล เป็นต้น โดยเปิดเครื่องมือสื่อสารเพื่อให้สามารถติดต่อได้ตลอดเวลาและให้ทุก
หน่วยงานจัดบุคลากรสําหรับวันมาปฏิบัติงาน ณ สถานทํางานจํานวนร้อยละ 50 ของบุคลากรทั้งหมด 
• คณะวิทยาศาสตร์ จุฬาลงกรณ์มหาวิทยาลัย คณะทํางานโครงการสนับสนุนข้อมูลวิจัยเชิงลึกด้านเชื้อไวรัส
โคโรนา 2019 สํานักงานคณะกรรมการส่งเสริมวิทยาศาสตร์ วิจัยและนวัตกรรม (สกสว.) เปิดเผยว่า สัปดาห์ที่ผ่าน
มาหลายประเทศมีการรายงานถึงอันตรายของโรคฯ ในเด็กที่ประเทศสหรัฐอเมริกา อังกฤษ อิตาลี และสเปน โดย
รายงานในวารสาร Hospital Pediatrics พบผู้ป่วยในรัฐแคลิฟอร์เนีย เป็นเด็กอายุ 6 เดือนมีไข้สูงเกิน 38 องศา
เซลเซียสมีอาการเบื่ออาหาร ไม่มีอาการไอ น้ํามูกไหล หรือคัดจมูก ต่อมามีผื่นแดงทั้งตัว ตาแดง และมือบวมซึ่ง
คล้ายกับอาการของโรคคาวาซากิซึ่งเป็นโรคของระบบหลอดเลือดที่มักพบในเด็กทําให้หลอดเลือดแดงที่เลี้ยง
กล้ามเนื้อหัวใจอักเสบโป่งพอง กล้ามเนื้อหัวใจอักเสบ ลิ้นหัวใจอักเสบ หัวใจเต้นผิดจังหวะ ซึ่งภาวะแทรกซ้อน
ดังกล่าวเป็นสาเหตุให้เสียชีวิตได้ แต่จากการตรวจร่างกายอย่างละเอียดพบการติดเชื้อ SARS-CoV-2 แม้ไม่แสดง
 
   
อาการ นอกจากนี้วารสารทางการแพทย์ Lancet ว่าพบเด็กอายุ 4 – 14 ปีจํานวน 8 รายในกรุงลอนดอน ประเทศ
อังกฤษ มีภาวะ Hyper inflammatory shock คล้ายอาการของโรคคาวาซากิคือ ผู้ป่วยมีไข้สูงมาก มากกว่า 4 – 
5 วันนอกจากนี้ยังแสดงอาการปวดศีรษะ ท้องเสีย อาเจียน ปวดท้องอย่างรุนแรง ตาแดง และมีผื่นตามตัว ซึ่งเด็ก 
4 ใน 8 รายเคยติดเชื้อโรคโควิด-19 มาก่อนจากรายงานการวิจัยดังกล่าว จึงมีข้อสังเกตว่า โรคโควิด-19 อาจมี
ความสัมพันธ์บางอย่างกับโรคคาวาซากิ ซึ่งยังต้องการค้นคว้าวิจัยเพื่อหาคําตอบต่อไป 
• หอการค้าไทยเตรียมเปิดตัว แอพพลิเคชั่น “ช่วยเหลือแรงงานถูกเลิกจ้าง” ในสัปดาห์หน้าด้วยการเปิด
ช่องทางให้บริษัทที่ขาดแคลนคนช่วยรับแรงงานที่ถูกเลิกจ้างจากอีกบริษัท 
• รัฐบาล ได้จัดทําไลน์ทางการ “ไทยชนะ” เพื่อเป็นช่องทางการสื่อสารให้ประชาชนได้รับทราบข้อมูล
ข่าวสารภาครัฐเกี่ยวกับการควบคุมป้องกันการแพร่ระบาดของโรคติดเชื้อไวรัสโคโรนา 2019 แต่กลับมีการส่ง
ข้อความต่อๆกันผ่านโซเซียลว่า ไลน์ไทยชนะเป็นของปลอม ล่าสุดสํานักนายกรัฐมนตรีโพสต์ชี้แจงผ่านเฟสบุ๊คไทย
คู่ฟ้ายืนยันว่า ไลน์ไทยชนะเป็นไลน์ Official Account ของทางราชการยืนยันของแท้แน่นอน 
•  เลขาธิการสํานักงานมาตรฐานผลิตภัณฑ์อุตสาหกรรม (สมอ.) เปิดเผยว่า ที่ประชุมผู้บริหารมีมติเห็นชอบ
ให้ สมอ. เร่งทํามาตรฐานผลิตภัณฑ์อุตสาหกรรม (มอก.) ที่เกี่ยวข้องกับวิถีปกติใหม่หรือ New Normal ตามที่ 
สมอ. เสนอมีจํานวน 27 มาตรฐานได้แก่ หน้ากากผ้า เฟชชิลด์ แว่นตานิรภัยใช้ทางการแพทย์เสื้อกาวน์ผ่าตัด      
ตู้ความดันลบ เครื่องช่วยหายใจ เครื่องฆ่าเชื้อด้วยยูวี (UVC) เป็นต้น   
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจําเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย 
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ําและสบู่ หรือแอลกอฮอล์เจลล้างมือ ไม่นํามือมาสัมผัสตา 
จมูก ปาก โดยไม่จําเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ํา ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
 
