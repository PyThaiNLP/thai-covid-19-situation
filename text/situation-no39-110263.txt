   
 
ฉบับที่ 39 วันที่ 11 กุมภาพันธ์ 2563 เวลา 21.00 น. 
1. สถานการณ์ในต่างประเทศ 
วันที่ 31 ธันวาคม 2562 ประเทศจีน รายงานจำนวนผู้ป่วยจากการติดเชื้อไวรัสโคโรนาสายพันธุ์ใหม่ 
2019 เป็นครั้งแรกจำนวน 27 ราย วันที่ 10 กุมภาพันธ์ 2563 มีรายงานผู้ป่วยยืนยันทั่วโลก จำนวนทั้งสิ้น 
43,142 ราย และเสียชีวิต 1,018 ราย อาการรุนแรง 7,345 ราย พบผู้ป่วยยืนยันในประเทศจีนกระจาย 31 มณฑล 
จำนวน 42,670 ราย อาการรุนแรง 7,333 ราย เสียชีวิต 1,016 ราย    
สถานการณ์ในประเทศจีน ผู้ป่วยยืนยันสะสม 
(ราย) 
ผู้ป่วยอาการรุนแรงสะสม 
(ราย) 
ผู้เสียชีวิตสะสม 
(ราย) 
สถานการณ์ปัจจุบัน  
ณ วันที่ 11 กุมภาพันธ์ 2563 
42,670 7,333 1,016 
ณ วันที่ 10 กุมภาพันธ์ 2563 40,197 6,484 908 
 รายงานผู้ป่วย อาการรุนแรงสะสมนอกประเทศจีนแผ่นดินใหญ่ จำนวน 12 ราย ใน 5 ประเทศ ได้แก่ 
ประเทศสิงคโปร์ (7) ไทย (1) ฝรั่งเศส (1) อิตาลี (2) และอาหรับเอมิเรต (1)  
รายงานผู้ป่วยยืนยันสะสมนอกประเทศจีนแผ่นดินใหญ่ จำนวน 472 ราย ใน 25 ประเทศ และ 2 เขต
บริหารพิเศษ รายละเอียดดังตารางที่ 1 ข้อมูล ณ วันที่ 11 กุมภาพันธ์ 2563 เวลา 18.00 น. มีรายงานผู้ป่วยราย
ใหม่เพิ่มขึ้น 19 ราย ได้แก่  สิงคโปร์ (2)  ฮ่องกง (7) เกาหลีใต้ (1)  มาเลเซีย (1)  เวียดนาม (1) สหราชอาณาจักร (4) 
อาหรับเอมิเรต (1) สหรัฐอเมริกา (1) และไทย (1) 
 
ตารางที่  1 จำนวนผู้ป่วยยืนยันโรคติดเชื้อไวรัสโคโรนาสายพันธุ์ใหม่ 2019 ในต่างประเทศ ณ วันที่   
11 กุมภาพันธ์ 2563 
ลำดับ ประเทศ/เขตบริหารพิเศษ ผู้ป่วยยืนยัน (ราย) 
1 แคนาดา 7 
2 สหรัฐอเมริกา 13 
3 ฝรั่งเศส 11 
4 เยอรมัน 14 
5 ฟินแลนด์ 1 
6 อิตาลี 3 
7 สหราชอาณาจักร 8 
8 สวีเดน 1 
9 สเปน 2 
10 เบลเยี่ยม 1 
   
 
ลำดับ ประเทศ/เขตบริหารพิเศษ ผู้ป่วยยืนยัน (ราย) 
11 ฮ่องกง 49 
12 มาเก๊า 10 
13 ไต้หวัน 18 
14 ญี่ปุ่น 161* 
15 สิงคโปร์ 45 
16 เนปาล 1 
17 มาเลเซีย 18 
18 อาหรับเอมิเรตส์ 8 
19 ออสเตรเลีย 15 
20 เกาหลีใต้ 28 
21 เวียดนาม 15 
22 ศรีลังกา 1 
23 กัมพูชา 1 
24 ฟิลิปปินส์ 3 
25 อินเดีย 3 
26 รัสเซีย 2 
 
ที่มา: https://www.worldometers.info/coronavirus/        
* 136 รายจากการกักกันบนเรือสำราญ 
มีรายงานผู้ป่วยยืนยันติดเชื้อไวรัสโคโรนาสายพันธุ์ใหม่ 2019 จำนวน 10 ราย ในประเทศญี่ปุ่น จากการ
ตรวจคัดกรองนักท่องเที่ยวบนเรือสำราญ Diamond Princess เจ้าหน้าที่ควบคุมโรค กักเรือ ผู้โดยสารและลูกเรือ 
จำนวน 3,700 คน เป็นเวลา 14 วัน ที่ท่าเรือโยโกฮามา ในวันที่ 3 กุมภาพันธ์ 2563 หลังพบนักท่องเที่ยวชาว
ฮ่องกงติดเชื้อไวรัสโคโรนาสายพันธุ์ใหม่ 2019 มีประวัติเดินทางด้วยเรือดังกล่าว ณ วันที่ 7 กุมภาพันธ์ 2563 ผล
ตรวจยืนยันผู้ติดเชื้อไวรัสโคโรนาสายพันธุ์ใหม่ 2019 เพิ่มขึ้น 41 ราย และในวันที่ 8 กุมภาพันธ์ 2563 พบผู้ป่วย
เพิ่มเติม 3 ราย รวมยอดผู้ติดเชื้อบนเรือสำราญทั้งสิ้น 64 ราย ในวันที่ 10 กุมภาพันธ์ 2563 มีรายงานผู้ป่วยยืนยัน
ติดเชื้อไวรัสโคโรนาสายพันธุ์ใหม่ 2019 อีก 72 ราย รวมยอดผู้ติดเชื้อบนเรือทั้งสิ้น 136 ราย ส่วนเรือสำราญ 
Westerdam ซึ่งมีแผนจะเข้าเทียบท่าที่ประเทศไทยในวันที่ 13 กุมภาพันธ์ 2563 แต่ไม่ได้รับอนุญาตให้เทียบท่า 
เรือสำราญ World Dream ที่ได้รับการกักกันในเขตบริหารพิเศษฮ่องกง ยังไม่มีรายงานพบผู้ติดเชื้อไวรัสโคโรนา
สายพันธุ์ใหม่ 2019   
   
 
2. มาตรการในต่างประเทศ 
 ประเทศจีนยังคงประกาศปิดเมืองเพื่อกักกัน หยุดการแพร่ไวรัสโคโรนาสายพันธุ์ใหม่ 2019 พร้อมหยุด
ให้บริการ รถบัส รถไฟใต้ดิน เรือ รถไฟ เครื่องบิน ใน 17 เมือง (อู่ฮั่น หวงกัง ชื่อปี้ เอ้อโจว จือเจียง เอินซือ เสี้ยว
ก่าน เสียนหนิง หวงสือ เซียนเถา เฉียนเจียง จิ่นโจว ลีฉวน กว่างโจว และเทียนจิน) รวมถึงเมืองไท่โจว และเมือง
หางโจว เมืองเอกของมณฑลเจ้อเจียง ตั้งด่านคัดกรองผู้เดินทางเข้าออกจากมณฑลหูเป่ย์ และสร้างโรงพยาบาล
ชั่วคราวเพื่อรองรับผู้ป่วยโรคนี้อีกประมาณ 4,400 เตียง สำหรับการควบคุมการเข้าออกพื้นที่สายการบินระหว่าง
ประเทศหลายสายการบินยังคงงดการให้บริการบินไปยังเมืองใหญ่ของประเทศจีน จนถึงวันที่ 19 กุมภาพันธ์ 2563 
นอกจากนี้ ณ วันที่ 11 กุมภาพันธ์ 2563 ผู้บริหารเขตปกครองพิเศษฮ่องกง ขอความร่วมมือให้ประชาชน
อยู่กับบ้านให้มากที่สุดในช่วงเวลาที่ไวรัสโคโรนาสายพันธุ์ใหม่ 2019 กำลังแพร่ระบาดในขณะนี้ รวมทั้งหลีกเลี่ยง
การมีปฏิสัมพันธ์ทางสังคมต่าง ๆ ส่วนประเทศสิงคโปร์ได้มีมาตรการตรวจวัดอุณหภูมิร่างกายพนักงานก่อนเข้า
ทำงาน และเพิ่มการทำความสะอาดจุดที่ประชาชนต้องสัมผัส จับต้องบ่อยขึ้น และเลี่ยงการจับมือทักทายกัน 
เนื่องจากจะเป็นช่องทางทำให้มีการแพร่ระบาด ขนส่งทางบกสิงคโปร์มีการแจกหน้ากากอนามัย 300,000 ชิ้น 
(สำหรับให้ผู้โดยสารที่ไม่สบาย แต่ไม่มีหน้ากากไว้ใช้ และต้องนั่งรถเพื่อไปพบแพทย์) ให้กับคนขับแท็กซี่และรถเช่า 
และติดตั้งจุดวัดอุณหภูมิร่างกายที่ป้ายรอรถแท็กซี่ โดยคนขับแท็กซี่สามารถขับไปยังจุดตรวจ และรับสติกเกอร์ 
ประจำวันเพื่อยืนยันว่าได้ตรวจวัดอุณหภูมิเรียบร้อยแล้ว ประเทศไต้หวันยังมีมาตรการเพิ่มเติมให้ประชาชน
รายงานโรค โดยหากประชาชนฝ่าฝืนจะมีค่าปรับ 150,000 เหรียญไต้หวัน (ประมาณ 150,000 บาท) 
1. องค์การอนามัยโลกจัดประชุมคณะผู้เชี่ยวชาญด้านภาวะฉุกเฉิน (Emergency Committee) ในวันที่ 
30 ม.ค. 63 และประกาศว่าการระบาดของไวรัสโคโรนาสายพันธุ์ใหม่ 2019 เป็น “ภาวะฉุกเฉินด้านสาธารณสุข
ระหว่างประเทศ” (Public Health Emergency of International Concern; PHEIC) หลังจากเชื้อไวรัส
ดังกล่าวแพร่ระบาดไปยังประเทศต่าง ๆ ทั่วโลกอย่างรวดเร็ว เพื่อป้องกันหรือลดการแพร่ระบาดข้ามพรมแดน อัน
จะส่งผลกระทบต่อระบบสาธารณสุข แต่ไม่ได้หมายถึงให้ประเทศทั่วโลกใช้มาตรการจำกัดด้านการค้าต่อจีน หรือ
จำกัดการเดินทางไปยังประเทศจีน 
2. ยกเลิกเที่ยวบินไป-กลับจีนชั่วคราวจนถึงเดือนต้นกุมภาพันธ์ หรืองดเที่ยวบินไปยังเมืองใหญ่ เช่น ปักกิ่ง
และเซี่ยงไฮ้ ยกตัวอย่างเช่น สายการบินในทวีปยุโรป ได้แก่ British Airways, KLM, Lufthansa, Finnair, EL AI, 
Scandinavian Airlines, Swiss และ Austrian Airlines รวมถ ึ ง  American Airlines, Air Canada, Eva Air, Air 
Seoul, Indonesia’s Lion Air และ Air India เป็นต้น ได้ยกเลิกเที่ยวบินชั่วคราว  ณ วันที่ 5 กุมภาพันธ์ 2563 
ยกเลิกสายการบินสหรัฐอเมริกาไปฮ่องกงเป็นเวลา 14 วัน ไต้หวันออกประกาศห้ามชาวจีนทั้งหมดเข้าประเทศ 
วันที่ 9 กุมภาพันธ์ 2563 มาเลเซียประกาศห้ามผู้ที่เดินทางจากเจ้อเจียงและเจียงซู เข้าประเทศ เพิ่มเติมจากเมือง
หูเป่ย์ และอู่ฮั่น 
   
 
3. ประกาศปิดพรมแดน ประเทศที่มีพรมแดนติดกับจีน ได้แก่ รัสเซียประกาศปิดด่านพรมแดนจีน-รัสเซีย 
ฮ่องกงประกาศงดการเดินทางทางเรือและรถไฟความเร็วสูงระหว่างฮ่องกงและจีนประมาณร้อยละ 80 ชั่วคราว 
4. งดการอนุมัติวีซ่าให้กับนักท่องเที่ยวจีน เช่น สาธารณรัฐเช็ค ฟิลิปปินส์  
5. ประเทศไทยได้ดำเนินการอพยพพลเมืองไทยจำนวน 138 ราย กลับจากเมืองอู่ฮั่น ประเทศจีน           
เมื่อวันที่ 4 กุมภาพันธ์ 2563  ได้คัดกรองพลเมืองที่เดินทางกลับมาทั้งหมด พบผู้มีอาการป่วยตามนิยามเฝ้าระวัง 4 
ราย ได้ส่งรักษาที่โรงพยาบาลสมเด็จพระนางเจ้าสิริกิตติ์ ซึ่งผลตรวจของทั้ง 4 รายไม่พบเชื้อไวรัสโคโรนาสายพันธุ์
ใหม่ 2019 ต่อมาพบผู้มีอาการป่วยระหว่างกักกันเพื่อเฝ้าสังเกตอาการจำนวน 1 ราย ซึ่งผลตรวจพบเป็นผู้ป่วย
ยืนยันติดเชื้อไวรัสโคโรนาสายพันธุ์ใหม่ 2019 ได้ส่งตัวไปรักษาที่โรงพยาบาลชลบุรี ขณะนี้อาการปกติ  วันที่ 9-11 
กุมภาพันธ์ 2563 ผู้ป่วยที่เข้ารักษาตัวในโรงพยาบาลสมเด็จพระนางเจ้าสิริกิตติจ์ำนวน 4 ราย ได้รับการส่งตัว
กลับไปสังเกตอาการที่เรือนรับรองสัตหีบรวม 3 ราย เนื่องจากมีอาการดีขึ้นไม่มีไข้ ไม่ไอ 
6.ไต้หวันระงับเที่ยวบินไปประเทศจีน ยกเว้นจีนปักกิ่ง เซี่ยงไฮ้ เซียะเหมิน และเฉิงตู จนถึงวันที่ 29 
เมษายน 2563 
7.ฟิลิปปินส์ เลื่อนการแข่งขัน Asean Para Games (APG) จากวันที่ 20-28 มีนาคม 2563 เป็นช่วง
พฤษภาคม หรือ มิถุนายน 2563 
8. วันที่ 9 กุมภาพันธ์ 2563 ประเทศกาตาร์ และคูเวต แนะนำพลเมืองหลีกเลี่ยงการเดินทางไปสิงคโปร์ 
โดยไม่จำเป็น 
 
3. สถานการณ์ภายในประเทศ 
3.1 การคัดกรองตามนิยามการเฝ้าระวังโรคติดเชื้อไวรัสโคโรนาสายพันธุ์ใหม่ 2019 
การคัดกรองผู้ที่เดินทางมาจากพื้นที่เสี่ยง ตั้งแต่วันที่ 3 – 23 มกราคม 2563 กรมควบคุมโรคได้
ดำเนินการเฝ้าระวังคัดกรองผู้โดยสารเครื่องบินในเส้นทางที่บินตรงมาจากเมืองอู่ฮั่น ประเทศจีน ณ ท่าอากาศยาน
สุวรรณภูมิ ท่าอากาศยานดอนเมือง ท่าอากาศยานเชียงใหม่ ท่าอากาศยานภูเก็ต และท่าอากาศยานกระบี่ ต่อมา 
วันที่ 24 มกราคม 2563 ได้ขยายคัดกรองเพิ่มที่ท่าอากาศยานเชียงราย วันที่ 29 มกราคม 2563 ท่าอากาศยาน
สุวรรณภูมิได้ขยายการคัดกรองเป็นทุกเที่ยวบินทั้งขาเข้าและขาออก รวมคัดกรองเที่ยวบินจากประเทศจีนสะสม
จนถึงวันที่ 11 กุมภาพันธ์ 2563 ทั้งสิ้น 764 เที่ยวบิน ผู้เดินทางและลูกเรือที่ได้รับการคัดกรอง สะสมรวม 61,356 
ราย และดำเนินการคัดกรองผู้เดินทาง ณ ท่าเรือ 5 แห่ง (กรุงเทพมหานคร ท่าเรือแหลมฉบัง ท่าเรือพาณิชย์เชียง
แสน ท่าเรือภูเก็ต และท่าเรือสมุย) ตั้งแต่วันที่ 1 มกราคม 2563 ถึงวันที่ 10 กุมภาพันธ์ 2563 มียอดการคัดกรอง
เรือสะสม 186 ลำ มีผู้ที่เดินทางมาจากพื้นที่เสี่ยงได้รับการคัดกรองสะสมรวม 2,601 ราย  
นอกจากนี้ได้ขยายการคัดกรองในกลุ่มผู้เดินทางเข้าประเทศไทยทุกประเทศ ดังนี้ คัดกรองผู้เดินทางที่
ท่าเรือ 5 แห่ง โดยคัดกรองผู้เดินทางในเรือรวม 202 ลำ มีผู้ได้รับการคัดกรองสะสม 44,074 ราย พบผู้ป่วยตาม
นิยามเฝ้าระวังสะสม 2 ราย เมื่อวันที่ 1 กุมภาพันธ์ 2563 ได้คัดกรองผู้เดินทางผ่านด่านพรมแดนทางบกจำนวน 
   
 
34 ด่าน มีผู้ได้รับการคัดกรองสะสม 317,546 ราย และวันที่ 30 มกราคม ถึง 7 กุมภาพันธ์ 2563 ได้ทำการคัด
กรองผู้มาต่ออายุหนังสือเดินทางที่ศูนย์ราชการแจ้งวัฒนะ รวมทั้งสิ้น 19,046 ราย 
3.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 11 กุมภาพันธ์ 2563 ณ เวลา 19.00 น.พบผู้ป่วยที่มีอาการตามนิยามเฝ้าระวังโรคเพิ่มขึ้น จำนวน 
87 ราย (เป็นยอดติดตามและพบผู้ป่วยเพิ่มเติมจนถึงวันที่ 10 กุมภาพันธ์ 2563 ทั้งหมด 75 รายและ ยอดของ
วันที่ 11 กุมภาพันธุ์ 2563 จำนวน 12 ราย) รวมพบผู้ป่วยที่มีอาการตามนิยามเฝ้าระวังโรคสะสม 799 ราย 
รายละเอียดตามตารางที่2 
ตาราง 2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม 799 ราย 
● คัดกรองพบที่สนามบิน 51 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 341 ราย โรงพยาบาลรัฐ  330 ราย  
และอยู่ระหว่างการรายงาน 67 ราย) 
738 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์ 10 ราย 
ผู้ป่วยที่มีอาการเข้าได้ตามนิยาม 799 ราย 
● พักรักษาตัวเป็นผู้ป่วยใน 
(โรงพยาบาลเอกชน 100 ราย โรงพยาบาลรัฐ  101 ราย  
และสถาบันบำราศนราดูร 11 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
● อยู่ระหว่างการติดตามสถานะ 
212 ราย 
 
 
366 ราย 
6 ราย 
215 ราย 
ผู้ป่วยยืนยันสะสม 
หายป่วยและแพทย์อนุญาตให้ออกจากโรงพยาบาล 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
33 ราย 
10 ราย 
1 ราย 
0 ราย 
 
 
 
   
 
4. มาตรการในประเทศไทย 
เมื่อวันที่ 22 มกราคม 2563 กระทรวงสาธารณสุข ได้ยกระดับศูนย์ปฏิบัติการภาวะฉุกเฉิน เป็นระดับ 3 
เพื่อติดตามสถานการณ์โรคทั้งในประเทศและต่างประเทศอย่างใกล้ชิด และบริหารจัดการทรัพยากร เสริมสร้าง
ความเข้มแข็งของระบบการเฝ้าระวังค้นหาผู้ป่วยโรคติดเชื้อไวรัสโคโรนาสายพันธุ์ใหม่ 2019 ที่มาจากต่างประเทศ 
ทั้งการคัดกรองไข้ ณ ช่องทางเข้าออกประเทศที่ท่าอากาศยานนานาชาติ 6 แห่ง ได้แก่ ท่าอากาศยานนานาชาติ
สุวรรณภูมิ ดอนเมือง เชียงใหม่ ภูเก็ต กระบี่ และเชียงราย เพิ่มการเฝ้าระวังที่โรงพยาบาลรัฐและเอกชน สนับสนุน
การเตรียมความพร้อมรับมือโรคติดต่ออุบัติใหม่ ครอบคลุมระบบบริการสาธารณสุข และชุมชนแหล่งท่องเที่ยว 
โรงแรม โดยบูรณาการการทำงานร่วมกันของทุกกระทรวง อาทิ กระทรวงคมนาคม กระทรวงการต่างประเทศ 
กระทรวงการท่องเที่ยวและกีฬา สำนักงานตำรวจแห่งชาติ และ กระทรวงการอุดมศึกษา วิทยาศาสตร์ วิจัยและ
นวัตกรรม กระทรวงมหาดไทย สำนักนายกรัฐมนตรี หน่วยงานความมั่นคง โดยสร้างการมีส่วนร่วมทุกภาคส่วน 
รวมทั้งประสานงานกับองค์การอนามัยโลก และประเทศในภูมิภาคอาเซียน เพื่อการแลกเปลี่ยนข้อมูล มาตรการ 
และประสบการณ์ของประเทศไทยในการเฝ้าระวังให้กับประเทศเพื่อนบ้าน ซึ่งสามารถดำเนินการได้อย่างมี
ประสิทธิภาพ ด้วยมาตรฐานระดับสูงสุดในการป้องกันควบคุมโรคติดต่ออุบัติใหม่ 
วันที่ 23 มกราคม 2563 ได้ยกระดับการแจ้งเตือนโรคในผู้เดินทางเป็นระดับ 3 ให้หลีกเลี่ยงการเดินทาง
ไปยังพื้นที่ที่มีการระบาด และจัดทำรายงานสถานการณ์ฉบับภาษาอังกฤษและใบความรู้ที่เกี่ยวข้องกับโรคในฉบับ
ภาษาต่างประเทศ เผยแพร่ผ่านทางเว็บไซต์กรมควบคุมโรค กระทรวงสาธารณสุข 
วันที่ 3 กุมภาพันธ์ 2563 มีการประชุมคณะกรรมการอำนวยการเตรียมความพร้อม ป้องกัน และแก้ไข
ปัญหาโรคติดต่ออุบัติใหม่แห่งชาติ โดยนายกรัฐมนตรี ได้สั่งการให้ทุกหน่วยงาน และทุกจังหวัดดำเนินมาตรการ
ต่าง ๆ เพื่อป้องกันการติดเชื้อไวรัสโคโรนาสายพันธุ์ใหม่ 2019 อย่างจริงจังในทุกพื้นที่ โดยให้มีการรายงานผลงาน
จากทุกจังหวัดเป็นประจำ 
 
5. การสื่อสารความเสี่ยงกับประชาชน 
● โรคติดเชื้อไวรัสโคโรนาสายพันธุ์ใหม่ 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้าง
มือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และระหว่างเดินทางในต่างประเทศขอให้หลีกเลี่ยงการอยู่ในสถานที่แออัด 
หรือมีมลภาวะ และไม่อยู่ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากเมืองอู่ฮั่น หรือเมืองอื่น ๆ  ในประเทศจีน หากมีไข้ ร่วมกับอาการทางเดิน
หายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันที พร้อมทั้งแจ้งประวัติการเดินทางไป
ประเทศจีน 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
   
 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก โดยไม่
จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดินหายใจ
สามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่ เก ี่ยวข้องกับสถานการณ์โรคติดเชื้อไวรั สโคโรนาสายพันธุ์ ใหม่  2019 ได้ที่ 
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนาสายพันธุ์ใหม่ 2019 
กรมควบคุมโรค  กระทรวงสาธารณสุข 
