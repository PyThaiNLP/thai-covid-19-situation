ฉบับที่ 110 วันที่ 22 เมษายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 22 เมษายน จำนวน 2,566,920 ราย มีอาการรุนแรง 57,275
ราย เสียชีวิต 177,822 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา819,175 ราย
สเปน 204,178 ราย อิตาลี183,957 ราย ฝรั่งเศส 158,050 ราย เยอรมนี148,453 ราย สหราชอาณาจักร 129,044
ราย ตุรกี95,591 ราย จีน 83,867 ราย (รวม ฮ่องกง 1,034 ราย มาเก๊า45 ราย) อิหร่าน 84,802 ราย และรัสเซีย
57,999 ราย
ประเด็นที่น่าสนใจในต่างประเทศ ณ วันที่ 22 เมษายน 2563
- สาธารณรัฐสิงคโปร์นายกรัฐมนตรีลีเซียน ลุง ขยายเวลามาตรการเข้มงวด ต่อไปอีก 4 สัปดาห์
จนถึงวันที่1 มิถุนายน 2563 เพื่อควบคุมการแพร่ระบาดของโรคติดเชื้อไวรัสโคโรนา2019 หลังผู้ติดเชื้อในสิงคโปร์
ยังเพิ่มขึ้นอย่างต่อเนื่อง ยอดผู้ติดเชื้อสะสมสูงสุดอันดับหนึ่งในอาเซียน หลังจากที่ได้ประกาศใช้ไปแล้วเมื่อ 2
สัปดาห์ที่ผ่านมาโดยให้ประชาชนอยู่กับบ้าน ออกจากบ้านเฉพาะที่จำเป็นเท่านั้น ไม่ออกไปหลายคนและรีบกลับ
บ้านโดยเร็วเมื่อเสร็จภารกิจ เพิ่มมาตรการควบคุมจุดที่อาจแพร่กระจายเชื้อได้ง่าย (Hot spots) เช่น ตลาดสด โดย
ควบคุมการเข้าออกตลาดและลดจำนวนคนที่ใช้บริการ และเพิ่มการปิดกิจการต่างๆ เพื่อลดคนไปทำงานลง
- ประเทศเนเธอร์แลนด์นายกรัฐมนตรีสั่งขยายการล็อกดาวน์สำหรับธุรกิจส่วนใหญ่จนถึงวันที่ 20
พฤษภาคม และสั่งห้ามการจัดกิจกรรมขนาดใหญ่จนถึงวันที่ 1 กันยายน ส่วนนักเรียนระดับประถมศึกษาจะเริ่ม
เข้าเรียนตั้งแต่วันที่ 11 พฤษภาคม
- สหราชอาณาจักร นายแมตต์แฮนค็อก รัฐมนตรีสาธารณสุขอังกฤษ เปิดเผยว่าอังกฤษจะเริ่ม
ทดลองวัคซีนในมนุษย์ในวันที่ 23 เมษายน โดยวัคซีนดังกล่าวพัฒนาโดยทีมวิจัยของมหาวิทยาลัยอ็อกซ์ฟอร์ด และ
ราชวิทยาลัยลอนดอน (Imperial College London) ภายใต้เงินทุนสนับสนุนจากรัฐบาลอังกฤษ ด้านทีมนักวิจัย
จากมหาวิทยาลัยอ็อกซ์ฟอร์ดแสดงความมั่นใจถึงร้อยละ80 ว่าการทดลองวัคซีนในมนุษย์จะประสบความสำเร็จ
พร้อมตั้งเป้าพร้อมใช้งานภายในเดือนกันยายนนี้
- สาธารณรัฐสังคมนิยมเวียดนาม นายกรัฐมนตรีเหงียน ซวน ฟุก ของเวียดนาม เผยเตรียมผ่อน
ปรนมาตรการรับมือโรคติดเชื้อไวรัสโคโรนา2019 โดยเตรียมเปิดบินในประเทศ หลังจากที่เวียดนามไม่มีผู้ป่วยราย
ใหม่เพิ่มเติมนาน 6 วันติดต่อกัน ตั้งแต่วันที่ 16-21 เมษายนที่ผ่านมาผู้เสียชีวิตยังเป็นศูนย์ซึ่งทางการเวียดนาม
ประกาศระงับเที่ยวบินภายในประเทศเมื่อ 1 เมษายนที่ผ่านมาก่อนที่จะเริ่มทยอยผ่อนปรนมาตรการต่างๆ เตรียม
กลับมาเปิด 3 เส้นทางบินหลักในประเทศระหว่างกรุงฮานอย โฮจิมินห์ซิตี้ และดานัง หลังทางการประกาศยกเลิก
มาตรการล็อกดาวน์บางส่วน แม้จะยังคงมาตรการเพิ่มระยะห่างทางสังคมไว้ในบางพื้นที่ โดยจะกลับมาเปิด
เส้นทางบินในประเทศอีกครั้งในวันที่ 23 เมษายน
- สาธารณรัฐอินเดีย สภาวิจัยทางการแพทย์ได้แนะนำให้ทุกรัฐยุติการใช้ชุดทดสอบไว (rapid test
kit) สำหรับโรคติดเชื้อไวรัสโคโรนา2019 ในอีก 2 วันหลังจากที่พบว่ามีข้อผิดพลาด จำเป็นต้องมีการตรวจสอบ
และกำลังส่งทีมเพื่อตรวจสอบชุดอุปกรณ์เพื่อประเมินว่าชุดไหนมีข้อผิดพลาดและส่งกลับผู้ผลิต ซึ่งชุดทดสอบไวนี้
ได้ถูกนำไปใช้ในอินเดียเมื่อสัปดาห์ที่แล้ว
- ประเทศสหรัฐอเมริการัฐมิสซูรียื่นฟ้องเรียกค่าเสียหายจากรัฐบาลจีน เนื่องจากโรคติดเชื้อไวรัส
โคโรนา2019 ที่เริ่มต้นระบาดจากเมืองอู่ฮั่นจนสร้างความเสียหายทางเศรษฐกิจต่อรัฐดังกล่าว คดีแพ่งดังกล่าวยื่น
ฟ้องต่อศาลสหรัฐฯ โดย เอริก ชมิดต์อัยการสูงสุดของรัฐมิสซูรีกล่าวหาว่ารัฐบาลจีนเพิกเฉยต่อการระบาดจนทำ
ให้ไวรัสลุกลาม ส่งผลให้รัฐมิสซูรีและประชาชนในรัฐได้รับความเสียหายทางเศรษฐกิจคิดเป็นมูลค่าหลายหมื่นล้าน
ดอลลาร์พร้อมเรียกร้องให้จีนจ่ายค่าชดเชยดังกล่าว
- ราชอาณาจักรสเปน นายเปโดร ซานเชซ นายกรัฐมนตรีสเปน เปิดเผยว่ารัฐบาลสเปนวางแผนที่
จะเริ่มผ่อนคลายมาตรการล็อกดาวน์ประเทศในช่วงครึ่งหลังของเดือนพฤษภาคม หลังจากที่ได้เริ่มมาตรการล็อก
ดาวน์เมื่อวันที่ 14 มีนาคมที่ผ่านมาเพื่อควบคุมการแพร่ระบาดของติดเชื้อไวรัสโคโรนา2019 โดยจะเริ่มผ่อนปรน
อย่างค่อยเป็นค่อยไปเพื่อความปลอดภัย ขณะที่เขาจะขอให้รัฐสภาอนุมัติการขยายเวลาบังคับใช้ภาวะฉุกเฉินของ
สเปนไปจนถึงวันที่ 9 พฤษภาคม 2563
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
21 เมษายน 2563 รวมทั้งสิ้น 37, 506 เที่ยวบิน ผู้เดินทางได้รับการคัดกรองสะสมรวม 4,403,760 ราย พบผู้ป่วยที่มี
อาการเข้าได้ตามนิยามการคัดกรองจำนวน 733 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 21 เมษายน 2563 มียอดการคัดกรองเรือสะสม 1,785 ลำมีผู้ที่เดินทางได้รับการคัดกรองสะสมรวม 137, 271
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 21 เมษายน 2563 มีผู้ได้รับการคัดกรองสะสมรวม 1,824,946 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
22 เมษายน 2563 ได้ทำการคัดกรองรวมทั้งสิ้น 160,259 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 735 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 22 เมษายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,840
ราย รวมยอดผู้ป่วยสะสมทั้งหมด จำนวน 45,896 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวน
ผู้ป่วย
สะสม
ผู้ป่วยที่มีอาการเข้าได้ตามนิยาม 45,896 ราย
● คัดกรองพบที่สนามบิน (สุวรรณภูมิ(664) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
733 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 15,103 ราย โรงพยาบาลรัฐ 28,292 ราย
และอยู่ระหว่างการสอบสวน 1,678 ราย)
45,073 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา
88 ราย
ประเภทของผู้ป่วย
จำนวน
ผู้ป่วย
สะสม
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
2,826 ราย
2,430 ราย
347 ราย
49 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
2,826 ราย
2,334 ราย
492 ราย
71 ราย
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 2,826 ราย รักษาหายและแพทย์ให้กลับ
บ้าน 2,430 ราย ผู้ป่วยยืนยันที่เสียชีวิต 49 ราย
ตั้งแต่วันที่ 4 มกราคม ถึงวันที่ 17 เมษายน 2563 (สัปดาห์ที่ 16) มีจำนวนการตรวจวินิฉัยโรคติดเชื้อไวรัสโค
โรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-PCR
ทั้งหมด 142,589 ตัวอย่าง คิดเป็นจำนวนการตรวจวินิจฉัยเฉลี่ยวันละ3,300 ราย แบ่งเป็นผู้ป่วยที่มีอาการตามนิยาม
การเฝ้าระวังโรค 42,257 ราย และผู้ป่วยที่มีอาการไม่เข้าเกณฑ์การเฝ้าระวังโรค 100,332 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 21 เมษายน พบผู้ป่วยยืนยันที่มีประวัติ
เดินทางมาจากต่างประเทศเพิ่มขึ้น 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 71
ราย เป็นคนไทยที่กลับมาจากประเทศอินโดนีเซีย 62 ราย สหรัฐอเมริกา7 ราย สหราชอาณาจักร 2 ราย แบ่งเป็น
จังหวัดนราธิวาส 5 ราย ปัตตานี12 ราย ยะลา8 ราย สงขลา18 ราย สตูล 19 ราย ชลบุรี3 ราย กระบี่ 3 ราย
และกรุงเทพมหานคร 3 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 36 ปี
(1 เดือน - 97 ปี) เพศชาย 1,460 ราย เพศหญิง 1,283 ราย (ชาย:หญิง = 1.14:1) ไม่ทราบเพศ 83 ราย สัญชาติไทย
2,470 ราย จีน 33 ราย ฝรั่งเศส 24 ราย อังกฤษ 22 ราย พม่า17 ราย รัสเซีย 12 ราย ญี่ปุ่น 11 ราย อเมริกา10 ราย
แคนาดา8 ราย อิตาลี8 ราย อินเดีย 7 ราย เยอรมนี6 ราย สวีเดน 6 ราย เดนมาร์ก 5 ราย เบลเยียม 5 ราย
สวิตเซอร์แลนด์5 ราย สิงคโปร์5 ราย ปากีสถาน 4 ราย ออสเตรเลีย 4 ราย เกาหลีใต้ 3 ราย ฟิลิปปินส์3 ราย
อินโดนีเซีย 3 ราย โปรตุเกส 2 ราย สเปน 2 ราย กัมพูชา2 ราย มาเลเซีย 2 ราย แอลเบเนีย 2 ราย ลาว 2 ราย
คาซัคสถาน 2 ราย อุซเบกิสถาน 1 ราย อิหร่าน 1 ราย นิวซีแลนด์1 ราย ฟินแลนด์1 ราย ยูเครน 1 ราย ไต้หวัน 1
ราย เซอร์เบีย 1 ราย เวียดนาม 1 ราย ไลบีเรีย 1 ราย ฮังการี1 ราย เม็กซิโก 1 ราย ตูนีเซีย 1 ราย อินเดีย/ไทย 1
ราย เนเธอร์แลนด์1 ราย บราซิล 1 ราย อิสราเอล 1 ราย ปาเลสไตน์1 ราย มาลี1 ราย ไม่ทราบ 123 ราย ประวัติโรค
ประจำตัวที่พบ ได้แก่ ความดันโลหิตสูง (24 ราย) ภูมิแพ้ (17 ราย) เบาหวานและความดันโลหิตสูง (13 ราย) เบาหวาน
(10 ราย) หอบหืด (8 ราย) ไขมันในเลือดสูง (3 ราย) ไทรอยด์(3 ราย) ความดันโลหิตสูงและไขมันในเลือดสูง (2 ราย)
ลมชัก (2 ราย) สะเก็ดเงิน (2 ราย) ติดเชื้อเอชไอวี(2 ราย) ความดันโลหิตต่ำ(1 ราย) เบาหวานและความดันโลหิตสูง และ
ไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์(1 ราย) ปอดอุดกั้นเรื้อรัง (1 ราย) เบาหวานและไขมัน
ในเลือดสูง (1 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 ราย)
ความดันโลหิตสูง และเกาต์(1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง
(1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ
และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือด
สูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี(1
ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง ไทรอยด์อักเสบ (1
ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ(1 ราย) ไมเกรน (1 ราย)
กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี(1 ราย) เบาหวาน ความดัน
โลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า(1 ราย) ลิ้นหัวใจรั่ว (1 ราย) วัณโรคและติดเชื้อ
เอชไอวี(1 ราย) เบาหวานและสะเก็ดเงิน (1ราย) รูมาตอยด์(1 ราย) ติดเชื้อเอชไอวีเบาหวาน ไตเรื้อรัง ไขมันในเลือดสูง
(1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 ราย) ไวรัสตับ
อักเสบบี(1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) แพ้ภูมิตัวเอง (1
ราย) ไม่มีโรคประจำตัว (2,698 ราย) พบผู้ป่วยจากการคัดกรองที่สนามบิน 41 ราย (ในจำนวนนี้เป็นพลเมืองไทยที่รับ
กลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,793 ราย จากการติดตามผู้สัมผัส 992 ราย
3. มาตรการในประเทศไทย
• ผู้ว่าราชการจังหวัดนครปฐม ประกาศมาตรการควบคุมการแพร่ของโรคติดต่ออันตราย กรณีการ
บริจาคสิ่งของอุปโภคบริโภค เพื่อช่วยบรรเทาผลกระทบการแพร่ระบาดของโรคติดเชื้อไวรัสโคโรนา2019 ให้ผู้
ประสงค์บริจาคประสานศูนย์ดำรงธรรมจังหวัดหรือองค์กรปกครองส่วนท้องถิ่นในพื้นที่อย่างน้อย 1 วัน เพื่อช่วย
จัดระเบียบในการแจก โดยให้แจ้งชนิดและจำนวนของที่จะบริจาค และจำนวนบุคคลที่ร่วมบริจาค นอกจากนี้ ให้
อำเภอและองค์กรปกครองส่วนท้องถิ่น กำหนดสถานที่สำหรับแจกจ่ายอย่างน้อยพื้นที่ละ1 แห่ง ผู้บริจาคและผู้รับ
บริจาคจะต้องสวมหน้ากากอนามัย มีสถานที่ล้างมือ และควบคุมดูแลให้มีการเว้นระยะห่าง ห้ามเจ้าหน้าที่รัฐนำ
สิ่งของของผู้บริจาคมาดำเนินการแจกจ่ายด้วยตนเอง ตั้งแต่วันนี้เป็นต้นไปจนกว่าสถานการณ์จะคลี่คลาย
• สำนักงานคณะกรรมการส่งเสริมวิทยาศาสตร์วิจัยและนวัตกรรม (สกสว.) เปิดเผยว่าปัจจุบันใน
ประเทศไทยมีการพัฒนาหุ่นยนต์เพื่อใช้ทางการแพทย์ลดความเสี่ยงจากการทำงานของทีมแพทย์และพยาบาลใน
การรักษาผู้ป่วยโรคติดเชื้อไวรัสโคโรนา2019 โดยความร่วมมือจากสถาบันวิทยาการหุ่นยนต์ภาคสนาม (FIBO)
มหาวิทยาลัยเทคโนโลยีพระจอมเกล้าธนบุรี(มจธ.) ร่วมมือกับบริษัท ฟอร์มส์ซินทรอน (ประเทศไทย) จำกัด
บริษัท ซิสโก้ซีสเต็มส์(ประเทศไทย) จำกัด และบริษัท แอ็ดวานซ์อินฟอร์เมชั่นเทคโนโลยีจำกัด (มหาชน) ร่วมกัน
พัฒนาหุ่นยนต์ทางการแพทย์ขณะนี้สามารถใช้งานได้แล้ว 3 รูปแบบ ประกอบด้วย 1.CARVER-Cab 2020a
หุ่นยนต์เคลื่อนที่อัตโนมัติ(Free Navigate) ขนส่งอาหาร ยาเวชภัณฑ์ในหอผู้ป่วย พร้อมระบบฟอกอากาศและ
ฆ่าเชื้อไวรัสตลอดการปฏิบัติงานผ่านอุปกรณ์Hydroxyl Generator 2. SOFA หุ่นยนต์บริการที่ติดตั้งจอแสดงผล
สามารถแสดงข้อมูลการรักษาหรือผลการตรวจเชื่อมกับระบบของโรงพยาบาล โดยแพทย์สามารถควบคุมทางไกล
จากห้องควบคุมส่วนกลางให้หุ่นยนต์เคลื่อนที่ไปยังตำแหน่งเป้าหมาย และตรวจอาการจากสภาพภายนอกของ
ผู้ป่วยได้จากระยะไกล รวมถึงสนทนาโต้ตอบกับผู้ป่วยแบบวิดีโอคอล และ3. Service Robot หุ่นยนต์ส่งยาและ
อาหารเฉพาะจุด สามารถเคลื่อนที่ไปยังตำแหน่งเป้าหมายได้โดยการควบคุมทางไกล ผู้ป่วยสามารถพูดกับหุ่นยนต์
เพื่อเรียกแพทย์หรือพยาบาลได้ ขณะนี้อยู่ระหว่างการหารือถึงแนวทางการนำไปใช้ปฏิบัติการจริงในโรงพยาบาล
• ผู้ว่าราชการจังหวัดสงขลาแจ้งขอเปลี่ยนจุดผ่านแดนที่อนุญาตให้คนไทยกลับเข้ามาจากจุดผ่าน
แดนถาวรสะเดาอำเภอสะเดาจังหวัดสงขลาเป็นจุดผ่านแดนถาวรปาดังเบซาร์อำเภอสะเดาจังหวัดสงขลา
ชั่วคราวเป็นเวลา7 วัน เนื่องจากได้เกิดสถานการณ์การระบาดของโรคติดเชื้อไวรัสโคโรนา2019 โดยพบเจ้าหน้าที่
สังกัดสำนักงานตรวจคนเข้าเมืองประจำจุดผ่านแดนถาวรสะเดาและเจ้าหน้าที่สังกัดตำรวจภูธรจังหวัดสงขลา
ได้รับการวินิจฉัยโดยแพทย์ว่าป่วยโรคดังกล่าว
• กรุงเทพมหานคร เปิดตัว “BKK HELP” อำนวยความสะดวกผู้บริจาคสิ่งของและอาหาร
ลงทะเบียนล่วงหน้าลดความแออัดเสี่ยงโรคติดเชื้อไวรัสโคโรนา2019 โดยมีวิธีการเข้าใช้ระบบดังนี้ 1.เข้าไปที่
เว็บไซต์http://bkkhelp.bangkok.go.th/ และเลือกจุดแจกสิ่งของ จาก 71 จุดที่จัดไว้ โดยแต่ละจุดจะมี
รายละเอียดว่ามีผู้แจ้งความประสงค์ไว้แล้วในช่วงเวลาใดบ้าง และมีหมายเลขโทรศัพท์ผู้ประสานงานของแต่ละจุด
เพื่อให้ผู้บริจาคติดต่อกับเจ้าหน้าที่ได้โดยตรง 2.โทรศัพท์แจ้งเจ้าหน้าที่ตามหมายเลขโทรศัพท์ที่ปรากฏในระบบ
ชี้แจงรายละเอียด และนัดหมายล่วงหน้าจากนั้นรอรับการยืนยันจากเจ้าหน้าที่ 3.อัปเดตจุดบริจาคลงเว็บไซต์
และ4.นำสิ่งของหรืออาหารมาบริจาคแจกจ่าย โดยสำนักงานเขตในพื้นที่จะจัดเจ้าหน้าที่อำนวยความสะดวก
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข