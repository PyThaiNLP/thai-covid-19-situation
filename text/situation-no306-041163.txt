ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,282,244 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 347,765 ราย
จำนวนการตรวจทางห้องปฏิบัติการ 923,400 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
495,990 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 495,990 ราย
• คัดกรองผู้ที่เดินทางเข้า-ออกระหว่างประเทศ 3,450 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 151,270 ราย โรงพยาบาลรัฐ 341,182 ราย)
492,452 ราย
• อืน่ๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 306 วันที่ 4 พฤศจิกายน 2563 เวลา 12.00
น.
1. ประเด็นที่น่าสนใจในต่างประเทศ ณ วันที่ 4 พฤศจิกายน 2563
• สหรัฐอเมริกา โฆษกหน่วยงานป้องกันโรคในสหรัฐอเมริกา (CDC) ให้คำแนะนำการใช้สิทธิลงคะแนน
เสียงเลือกตั้งประธานาธิบดีสหรัฐอเมริกา สำหรับผู้ติดเชื้อไวรัสโคโรนา 2019 และคนที่มีความสัมพันธ์ใกล้ชิดกับผู้ติด
เชื้อไวรัสโคโรนา 2019 โดยไม่เป็นอุปสรรคต่อการใช้สิทธิ คือ ผู้มีสิทธิเลือกตั้งที่ป่วยหรืออยู่ในเขตกักบริเวณควรแจ้ง
ให้เจ้าหน้าที่ทราบเกี่ยวกับสภาพของตนเองเมื่อมาถึงสถานที่เลือกตั้ง นอกจากนี้ยังควรป้องกันผู้ปฏิบัติงานและผู้มี
สิทธิเลือกตั้งรายอื่น โดยการสวมหน้ากากอนามัย อยู่ห่างจากผู้อื่นอย่างน้อย 6 ฟุต ล้างมือหรือใช้เจลทำความสะอาด
มือก่อนและหลังลงคะแนน และผู้มีสิทธิเลือกตั้งที่มีอาการควรใส่อุปกรณ์ป้องกันส่วนบุคคล ใส่เสื้อคลุมและถุงมือ
• สหพันธ์สาธารณรัฐบราซิล รายงานผู้ป่วยเสียชีวิตและผู้ป่วยใหม่ลดลงในช่วงไม่กี่สัปดาห์ที่ผ่านมา ทำให้
สำนักงานนายกเทศมนตรีนครรีโอเดจาเนโร ซึ่งเป็นสถานที่ท่องเที่ยวหลักของบราซิล ประกาศยกเลิกข้อจำกัดการ
เดินทางไปที่ชายหาดและการค้าขายริมถนน เปิดโรงเรียนเอกชนและสถานรับเลี้ยงเด็กทั้งหมด และการเดินทางไป
เรียนที่โรงเรียนของรัฐนั้นให้เป็นไปตามความสมัครใจ
2. มาตรการในประเทศไทย
• รองโฆษกประจำสำนักนายกรัฐมนตรี แถลงผลประชุมคณะรัฐมนตรีนอกสถานที่อย่างเป็นทางการ
ณ จังหวัดภูเก็ต ว่า ครม.อนุมัติกรอบการเจรจาและข้อเสนอของไทยเพื่อจัดตั้งศูนย์อาเซียนด้านภาวะฉุกเฉินทาง
สาธารณสุขและโรคอุบัติใหม่ในประเทศไทย (ASEAN Center for Public Health Emergencies and Emerging
Diseases -APHEED) เพื่อสร้างความมั่นคงปลอดภัยจากภาวะฉุกเฉินทางสาธารณสุขและโรคอุบัติใหม่ให้กับ
ประชาคมอาเซียนโดยเน้นขีดความสามารถ พร้อมรับ ตรวจจับ และตอบโต้ภาวะฉุกเฉินทางสาธารณสุข
• รักษาราชการแทนอธิบดีกรมอนามัย กล่าวว่าจากมาตรการควบคุมการแพร่ระบาดโรคติดเชื้อไวรัสโคโร
นา 2019 ส่งผลให้สถานการณ์โรคฯ ในไทยมีแนวโน้มดีขึ้น แต่ประชาชนยังคงต้องป้องกันตนเองและสร้างสุขอนามัยที่
ดีอยู่เสมอ รวมถึง 10 ประเภทสถานประกอบกิจการ ได้แก่ 1. ภัตตาคาร ร้านอาหาร 2. โรงแรมและที่พัก 3. สถานที่
จัดประชุมนันทนาการและสถานที่ท่องเที่ยว 4. ห้างสรรพสินค้าและศูนย์การค้า 5. กีฬาเพื่อการท่องเที่ยว 6. ร้านค้า
ของที่ระลึกและร้านค้าอื่นๆ 7. ยานพาหนะ 8. สุขภาพและความงาม 9. การจัดกิจกรรมจัดประชุม โรงละคร โรง
มหรสพ และ 10. บริษัทนำเที่ยว ผู้ประกอบการ ผู้ให้บริการ และผู้ใช้บริการ ต้องจัดให้มีการคัดกรอง สวมหน้ากาก
ผ้า/หน้ากากอนามัยตลอดเวลา และจัดให้มีอุปกรณ์ป้องกันตนเองที่จำเป็น ล้างมือด้วยสบู่และน้ำ รวมทั้งจัดเตรียมเจล
แอลกอฮอล์ไว้ให้เพียงพอ เช่น บริเวณทางเข้าออกหน้าลิฟต์ จุดประชาสัมพันธ์ จุดชำระเงิน และเว้นระยะห่างระหว่าง
บุคคลอย่างน้อย 1-2 เมตร บริเวณทางเข้าออกบันไดเลื่อนภายในลิฟต์
3. ประเมินความเสี่ยงสถานการณ์โรคติดเชื้อไวรัสโคโรนา 2019
จำนวนผู้ติดเชื้อในประเทศไทยมีเพิ่มขึ้นอย่างต่อเนื่อง จากระบบการเฝ้าระวังโรคเชิงรุกในบริเวณชายแดน
ไทย-เมียนมา และผู้เดินทางที่มาจากต่างประเทศและเข้ายังสถานกักกัน พบว่า ผู้ติดเชื้อในวันนี้มาจากการตรวจ
ตัวอย่างในครั้งแรกของการกักกันทั้งหมด นอกจากนั้นจากการคัดกรองโรคของผู้อยู่อาศัยในประเทศไทยก่อนเดินทาง
ไปยังต่างประเทศ (เพื่อขอใบ fit to fly) ให้ผลบวก 1 ราย อย่างไรก็ตามอยู่ระหว่างการตรวจทางห้องปฏิบัติการด้วย
น้ำยาที่ 2 เนื่องจากปริมาณสารพันธุกรรมในปริมาณน้อย จึงมีความเป็นไปได้ว่าเป็นการติดเชื้อก่อนหน้า
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข