   
 
ฉบับที่ 71 วันที่ 14 มีนาคม 2563 เวลา 20.00 น. 
1. สถานการณ์ในต่างประเทศ 
รายงานผู้ป่วยยืนยันทั่วโลก รวม 144 ประเทศ 2 เขตบริหารพิเศษ 1 นครรัฐ เรือ Diamond Princess และ 
เรือ Grands Princess ในวันที่ 14 มีนาคม จำนวน 146,280 ราย มีอาการรุนแรง 6,082 ราย เสียชีวิต 5,441 ราย 
โดยมียอดผู้ป่วยยืนยันในพื้นที่ที่มีการระบาดอย่างเนื่อง ได้แก่ จีน 80,824 ราย ฮ่องกง 138 ราย มาเก๊า 10 ราย  เกาหลี
ใต้ 8,086 ราย อิตาลี 17,660 ราย อิหร่าน 11,364 ราย ฝรั่งเศส 3,661 ราย สเปน 5,232 ราย เยอรมนี 3,675 ราย 
ญี่ปุ่น 738 ราย สิงคโปร์ 200 ราย และไต้หวัน 53 ราย  
ประเด็นที่น่าสนใจในต่างประเทศ ณ วันที่ 14 มีนาคม 2563 
 - องค์การอนามัยโลก นายแพทย์เทดรอส อัดฮานอม กีบรีเยซุส ผู้อำนวยการใหญ่ แถลงการให้ยุโรปถือ
เป็นศูนย์กลางการระบาดของไวรัสโคโรนา 2019 ของโลก หลังมีรายงานผู้ป่วยรายวันมากกว่าจีน 
 - ประเทศสหรัฐอเมริกา ประธานาธิบดีประกาศภาวะฉุกเฉินและอนุมัติงบประมาณ 5 หมื่นล้านดอลลาร์ 
เพื่อช่วยเหลือรัฐและเขตปกครองที่ต้องการ รวมทั้งเปิดศูนย์แพทย์ฉุกเฉินเพิ่มเพื่อรับมือกับการระบาด พร้อมทั้ง
ขอให้โรงพยาบาลทั่วประเทศเริ่มใช้แผนรองรับภาวะฉุกเฉิน และประสานงานกับรัฐบาลรับมือการระบาดครั้งนี้ ซึ่ง
จะมีการยกเว้นข้อกำหนดต่าง ๆ ด้านสาธารณสุขเพื่ออำนวยความสะดวกสำหรับหน่วยงานต่าง ๆ ให้ปฏิบัติงาน
อย่างมีประสิทธิภาพและไม่ถูกจำกัดโดยกฎเกณฑ์มากมาย ส่วนชุดทดสอบเชื้อไวรัสโคโรนา อีกประมาณ 500,000 
ชุดจะพร้อมส่งไปยังจุดต่าง ๆ ทั่วประเทศในสัปดาห์หน้า นอกจากนี้ ยังมีการประสานงานกับบริษัท กูเกิล ให้สร้าง
ระบบตั้งคำถามตรวจสอบว่าใครมีอาการติดเชื้อไวรัสโคโรนา 2019 
 - สาธารณรัฐประชาชนจีน คณะแพทย์ชาวจีน พร้อมด้วยอุปกรณ์และเครื่องมือการแพทย์ น้ำหนัก 31 ตัน 
เดินทางถึงอิตาลีแล้ว เพื่อช่วยควบคุมไวรัสโคโรนา 2019 ทีก่ำลังระบาดอย่างหนักในประเทศอิตาลี 
 - ประเทศอินเดีย สถานเอกอัครราชทูต ณ กรุงนิวเดลี แถลงการณ์เรื่องสถานการณ์โรคติดเชื้อไวรัสโคโร
นา 2019 เมื่อวันที่ 10 มีนาคม 2563 ขอให้ผู้เดินทางจากจีน ฮ่องกง เกาหบีใต้ ญี่ปุ่น อิตาลี ไทย สิงคโปร์ อิหร่าน 
มาเลเซีย ฝรั่งเศส เยอรมนีและสเปน กักกันตนเพื่อสังเกตอาการของตนเองเป็นเวลา 14 วันนับตั้งแต่วันเดิน
ทางเข้าและขอให้นายจ้างพิจารณาให้ลูกจ้างทำงานจากที่พักอาศัย และยกเลิกการตรวจลงตราของบางประเทศ 
 - ประเทศเดนมาร์ก นายกรัฐมนตรีเดนมาร์ก พร้อมด้วยรัฐมนตรีว่าการกระทรวงการต่างประเทศ 
รัฐมนตรีว่าการกระทรวงยุติธรรม ประกาศสั่งปิดประเทศ 1 เดือน ห้ามนักท่องเที่ยวต่างชาติเข้าชั่วคราว ตั้งแต่
วันที่ 14 มี.ค. จนถึง 13 เม.ย. 2563 ยกเว้นคนที่มีเหตุจำเป็น จะได้รับการพิจารณาเป็นรายกรณ ี
 - ประเทศฟิลิปปินส์ ประกาศเคอร์ฟิวห้ามประชาชนออกจากบ้านที่อยู่ในพื้นที่ “กรุงมะนิลา” ตั้งแต่วนัที่ 
15 มีนาคม 2563 เป็นต้นไปในเขตเมืองหลวง เพื่อป้องกันการแพร่ระบาดของโรคติดเชื้อไวรัสโคโรนา 2019 
 - ประเทศโปแลนด์ ห้ามไม่ให้ชาวต่างชาตจีนเดินทางเข้าประเทศตั้งแต่วันอาทิตย์ที่ 15 มีนาคม 2563 
และกำหนดให้กักกันตัวเอง 14 วัน สำหรับพลเมืองที่เดินทางกลับบ้านเพื่อควบคุมการแพร่กระจายของโรค 
 - บริษัท แอปเปิ้ล ปิดร้านค้าปลีกทั้งหมดนอกประเทศจีน เป็นเวลา 2 สัปดาห์ จนถึงวันที่ 27 มีนาคม 
2563 และย้ายสถานที่ทำงานไปในระยะไกลออกไปจากพื้นที่เสี่ยงโรค 
 - ประเทศอินโดนีเซีย สั่งปิดโรงเรียนและสั่งให้มีการสอนทางไกลอย่างน้อยเป็นเวลา 2 สัปดาห์ เริ่มตั้งแต่
วันที่ 16 มีนาคม 2563 เป็นต้นไป 
 - ประเทศนิวซีแลนด์ นายกรัฐมนตรีประกาศให้ผู้ที่เข้ามาในประเทศตั้งแต่เที่ยงคืนของวันอาทิตย์ต้อง
กักกันตัวเองเป็นเวลา 14 วัน 
   
 
 - ประเทศนอร์เวย์ ประกาศปิดประเทศเพื่อควบคุมไวรัสเป็นเวลา 2 สัปดาห์ ปิดสถานศึกษา งดกิจกรรม
กลางแจ้งและชุมนุมในที่สาธารณะทุกชนิด ร้านอาหาร ยิม ร้านตัดผม หรือบริการใดก็ตามที่ไม่สามารถกันให้ลูกค้า
อยู่ห่างเกิน 1 เมตรได้ก็จะถูกบังคับให้ปิดด้วย นอกจากนี้ สถาบันสาธารณสุขมีการคาดการณ์ว่าการแพร่ระบาด
ของโรคไวรัสโคโรนา 2019 จะมีการเริ ่มระบาดรุนแรงในเดือนพฤษภาคมและยาวนานจนถึงช่วงฤดูร้อน 
ผู้อำนวยการ FHI ขอให้หน่วยงานสาธารณสุขของนอร์เวย์วางแผนการดูแลผู้ป่วยอย่างเข้มงวด 
 - ประเทศอิตาลี ประกาศปิดประเทศและห้ามกิจกรรมสาธารณะทั้งหมด สั่งห้ามผู้เดินทางจากอิตาลี จีน 
เกาหลีใต้และอิหร่าน เข้ามาในประเทศ ยกเว้นประชาชนชาวฮังการีที่เดินทางมาจากสถานที่เหล่านั้น ซึ่งต้องกักกัน
ตัวเองเป็นเวลา 2 สัปดาห์ 
 - ประเทศสวิตเซอร์แลนด์ รัฐบาลทีชีโนประกาศปิดโรงเรียนภาคบังคับทั้งหมดในมณฑล ในวันจันทร์ที ่16 
มีนาคม หลังจากที่รัฐโว (Vaud) และรัฐฟรีบูร์ ประกาศเมื่อวันศุกร์ที่ผ่านมา ซึ่งเป็นการปิดโรงเรียนทุกแห่งเพื่อลด
การระบาดของโรคติดเชื้อไวรัสโคโรนา 2019 มีผลจนถึงสิ้นเดือนเมษายน 
 - สาธารณรัฐเช็ก รัฐบาลได้ประกาศภาวะฉุกเฉิน ให้ร้านอาหาร ร้านกาแฟและสถานที่ต้อนรับ/ จัดเลี้ยงอื่น ๆ 
จะได้รับอนุญาตให้เปิดระหว่าง 6.00 น. - 20.00 น. เท่านั้น รวมทั้งห้างสรรพสินค้าด้วย 
 - ประเทศสโลวาเกีย ได้ประกาศสถานการณ์ฉุกเฉินทั่วประเทศ ซึ่งมีผลบังคับใช้เวลา 07.00 น. ตามเวลา
ของบัลแกเรียในวันที่ 12 มีนาคม เพื่อให้มาตรการที่จำเป็นได้ถูกดำเนินการในการลดผลกระมทบจากโรคดังกล่าว 
 - ประเทศลิทัวเนีย เมืองวิลนีอุสได้ใช้มาตรการที่เข้มงวดด้วยการหยุดกิจกรรมของสถานศึกษาและปิด
สถานบันเทิงสาธารณะ พร้อมทั้งระงับกิจกรรมของโรงภาพยนตร์สโมสรกีฬา อย่างไรก็ยังแนะนำให้ผู้อยู่อาศัยไม่
ต้องขังตัวเองภายในบ้าน แต่ควรออกไปเดินเล่นออกกำลังกายกลางแจ้งหรือเพลิดเพลินกับธรรมชาติ 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
12 มีนาคม 2563 รวมทั้งสิ้น 34,399 เที่ยวบิน ผู้เดินทางได้รับการคัดกรองสะสมรวม 3,787,108 ราย พบผู้ป่วยที่มี
อาการเข้าได้ตามนิยามการคัดกรองจำนวน 247 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 12 มีนาคม 2563 มียอดการคัดกรองเรือสะสม 786 ลำ มีผู้ที่เดินทางได้รับการคัดกรองสะสมรวม 118,654 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์ 2563 ถึง 12 มีนาคม 2563 มีผู้ได้รับการคัดกรองสะสมรวม 1,360,331 ราย และการคัดกรองผู้มา
ต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 13 มีนาคม 2563 
ได้ทำการคัดกรองรวมทั้งสิ้น 104,784 ราย รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 249 ราย 
 2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
13 มีนาคม 2563 รวมทั้งสิ้น  34,443 เที่ยวบิน ผู้เดินทางได้รับการคัดกรองสะสมรวม 3,831,469 ราย พบผู้ป่วยที่มี
อาการเข้าได้ตามนิยามการคัดกรองจำนวน 256 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 13 มีนาคม 2563 มียอดการคัดกรองเรือสะสม 816 ลำ มีผู้ที่เดินทางได้รับการคัดกรองสะสมรวม 121,072 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
   
 
วันที่ 1 กุมภาพันธ์ 2563 ถึง 13 มีนาคม 2563 มีผู้ได้รับการคัดกรองสะสมรวม 1,377,787 ราย และการคัดกรองผู้มา
ต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 13 มีนาคม 2563 
ได้ทำการคัดกรองรวมทั้งสิ้น 104,784 ราย รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 258 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 14 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 463 
ราย รวมยอดผู้ป่วยสะสมทั้งหมด จำนวน 6,176 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม   6,176 ราย 
● คัดกรองพบที่สนามบิน (สุวรรณภูมิ (200)  ดอนเมือง (44)    
ภูเก็ต (8) เชียงใหม่ (3) สุราษฎร์ (1) 
● คัดกรองที่ท่าเรือ 
256 ราย 
 
  2 ราย 
• เข้ารับการรักษาที่โรงพยาบาลด้วยตนเอง  
    (โรงพยาบาลเอกชน 2,474 ราย โรงพยาบาลรัฐ 3,356 ราย) 
 5,830 ราย  
• รับแจ้งจากโรงแรม ศูนย์เอราวัณ มหาวิทยาลัยและ
มัคคุเทศก์และอู่ตะเภา 
 88 ราย 
ผู้ป่วยที่มีอาการเข้าได้ตามนิยาม   6,176 ราย 
● พักรักษาตัวเป็นผู้ป่วยใน 
(โรงพยาบาลเอกชน 829 ราย โรงพยาบาลรัฐ 1,124 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
  1,953 ราย 
 
  4,039 ราย 
 184 ราย 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล  
• เสียชีวิต 
ผู้ป่วยยืนยันที่มีอาการรุนแรง 
 82 ราย  
 37 ราย 
 44 ราย 
        
       1 ราย 
       1 ราย  
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 82 ราย รักษาหายและแพทย์ให้กลับบ้าน 
37 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 6,094 ราย ตรวจไม่พบ
เชื้อ 4,000 ราย และอยู่ระหว่างรอผลตรวจทางห้องปฏิบัติการ 2,094 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 35 ปี (อายุตั้งแต่ 
3 - 74 ปี) เพศชาย 45 ราย เพศหญิง 37 ราย (ชาย:หญิง = 1.2:1) สัญชาติจีน 26 ราย ไทย 52 ราย อิตาลี 1 ราย 
อังกฤษ 1 ราย สิงคโปร์ 1 ราย ญี่ปุ่น 1 ราย ประวัติโรคประจำตัวที่พบได้แก่ ความดันโลหิตสูง (4 ราย) ความดันโลหิต
   
 
สูงและหัวใจ (1 ราย) หลอดเลือดสมอง (1 ราย) ไวรัสตับอักเสบบี (1 ราย) ประสาทหูเสื่อมและกระดูกพรุน (1 ราย) 
ภาวะไขมันในเลือดสูง (1) ไม่มีโรคประจำตัว (73 ราย) พบผู้ป่วยจากการคัดกรองที่สนามบิน 4 ราย เข้ารักษาใน
โรงพยาบาลด้วยตนเอง 39 ราย จากการติดตามผู้สัมผัส 38 ราย และคัดกรองพบในกลุ่มพลเมืองไทยที่รับกลับจากเมือง
อู่ฮั่น 1 ราย  
3. มาตรการในประเทศไทย 
• รัฐบาล แจ้งลดขนาดจัดงานสงกรานต์ ปี 2563 ลง เนื่องจากมีการระบาดของไวรัสโคโรนา 2019 หรือโค
วิด - 19 ต้องมีการประเมินสถานการณ์ แบบวันต่อวัน ทุกท่านต้องเล่นสงกรานต์ด้วยความระมัดระวัง 
ขณะที่ทางรัฐบาลก็รอดูสถานการณ์โรคจนช่วงใกล้ๆ ถึงวันเทศกาลสงกรานต์ ยังไม่มีมาตรการงดการจัด
งานดังกล่าว 
• รัฐมนตรีช่วยว่าการกระทรวงสาธารณสุข เปิดเผยกระทรวงสาธารณสุข ร่วมกับการท่าอากาศยาน 
กระทรวงดิจิทัลเพื่อเศรษฐกิจและสังคม จัดทำแอปพลิเคชันติดตามตัวผู้เดินทางจากพื้นที่เขตติดโรคติดต่อ
อันตรายระหว่างกักกันตัวที่บ้าน 14 วัน พร้อมประสานกระทรวงพาณิชย์จัดสรรหน้ากากอนามัยเพิ่มเป็น
วันละ 1 ล้านชิ้น 
• กรมการศาสนา ซึ่งรัฐบาลได้มีข้อสั่งการให้ส่วนราชการและหน่วยงานรัฐหลีกเลี่ยงหรือเลื่อนการจัด
กิจกรรมที่มีการรวมตัวของประชาชนจำนวนมาก ทางกรมการศาสนาจึงของดกิจกรรมเข้าวัดปฏิบัติธรรม
สวนะในช่วงเดือนมีนาคมถึงเดือนเมษายน และประกาศยกเลิกดำเนินโครงการส่งเสริมพระสงฆ์และ
พุทธศาสนิกชนไปประกอบศาสนกิจ ณ ประเทศอินเดียและประเทศเนปาล 
• โรงพยาบาลรามคำแหง ได้จัดจุดตรวจหาเชื้อไวโคโรนา 2019 (COVID - 19) แบบ Drive Thru service 
ไว้ให้ เพื่อให้ผู้ตรวจได้ทราบถึงสถานะของการติดเชื้อของตนเอง และจะได้ปฏิบัติตัวเพื่อป้องกันการแพร่
เชื้อและดูแลรักษาอย่างเหมาะสมต่อไป 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (Local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด  หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน ฮ่องกง มาเก๊า เกาหลีใต้ อิตาลี อิหร่าน ไต้หวัน สิงคโปร์ เยอรมนี ฝรั่งเศส ญี่ปุ่น และสเปน หากมี
ไข ้ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันท ีพร้อม
ทั้งแจ้งประวัติการเดินทางไปในเมืองของประเทศดังกล่าวข้างต้นร่วมด้วย 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
   
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
