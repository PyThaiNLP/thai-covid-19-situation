ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,059,937 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 492,937 ราย
จำนวนการตรวจทางห้องปฏิบัติการ 1,667,419 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,240,009 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,240,009 ราย
• คัดกรองผู้ที่เดินทางเข้า-ออกระหว่างประเทศ 4,719 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 290,485 ราย โรงพยาบาลรัฐ 944,717 ราย)
1,235,202 ราย
• อื่นๆ 88 ราย
สถานการณ์ทั่วโลก
ฉบับที่ 445 วันที่ 23 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่ 23 มีนาคม 2564
• เกาหลีใต้ ประธานาธิบดีเกาหลีใต้ เข้ารับการฉีดวัคซีนโควิด 19 โดสแรกในวันนี้ ก่อนมีกำหนดเดินทางไป
เยือนต่างประเทศในเดือนมิถุนายน โดยใช้วัคซีนแอสตร้าเซนเนก้า เนื่องจากวัคซีนดังกล่าวได้รับการยืนยันในระดั บ
สากลอีกครั้ง และประเทศฝั่งยุโรปส่วนใหญ่ได้เริ่มโครงการฉีดวัคซีนครั้งใหม่แล้ว ขณะที่องค์การยาแห่งยุโรป (EMA)
ยืนยันว่า วัคซีนดังกล่าวนั้นปลอดภัยและมีประสิทธิภาพ
• สหพันธ์สาธารณรัฐเยอรมนี ประกาศขยายมาตรการล็อกดาวน์ออกไปอีก 1 เดือน จนถึงวันที่ 18 เม.ย. และ
ประกาศใช้มาตรการใหม่ๆ อีกหลายด้าน ได้แก่ ห้ามทำกิจกรรมในที่สาธารณะในช่วงเทศกาลอีสเตอร์ ระหว่างวันที่
1-3 เม.ย. โดยรัฐบาลจะกำหนดให้ช่วงเวลาดังกล่าวเป็นวันหยุดราชการ และประชาชนจะถูกสั่งห้ามรวมตัวกันใน
ระหว่างวันที่ 1-5 เม.ย. เป็นต้น
• สาธารณรัฐบูรพาอุรุกวัย ยืนยันว่าตรวจพบเชื้อไวรัสโคโรนา 2 สายพันธุ์ที่มีต้นกำเนิดในประเทศบราซิล คือ
P.1 และ P.2 โดยสายพันธุ์ P.2 ได้แพร่สู่ชุมชนเป็นวงกว้างทำให้การจัดการกับการระบาดของโรค "ซับซ้อนมากขึ้น"
ในช่วงไม่กี่สัปดาห์ที่ผ่านมาพบว่ามีความต้องการเตียงผู้ป่วยหนักในโรงพยาบาลเพิ่มขึ้น โดย เป็นผู้ป่วยโรคโควิด 19
22% หากไม่ดำเนินมาตรการเร่งด่วนเพื่อลดการติดเชื้อจำนวนผู้เข้าพักของเตียงในโรงพยาบาลอาจเพิ่มขึ้นถึง 85%
ภายในวันที่ 4 เมษายนนี้
• มาเลเซีย รัฐมนตรีว่าการกระทรวงสาธารณสุขประกาศจัดตั้งกองทุนชดเชยมูลค่า 2.4 ล้านดอลลาร์สหรัฐ
เพื่อให้ความช่วยเหลือเป็นเงินสดสำหรับผู้รับวัคซีนโควิด 19 ที่มีปฏิกิริยารุนแรงเนื่องจากการฉีดวัคซีน หากบุคคลต้อง
เข้ารับการรักษาในโรงพยาบาลเป็นเวลานานเนื่องจากปฏิกิริยาของวัคซีนจะมีสิทธิ์ ได้รับเงิน 50,000 ริงกิต (12,171
ดอลลาร์สหรัฐ) หากวัคซีนส่งผลให้ทุพพลภาพหรือเสียชีวิตอย่างถาวร จะมีสิทธิ์ได้รับเงิน 500,000 ริงกิต
• สาธารณรัฐฟิลิปปินส์ เปิดเผยว่า ในช่วง 24 ชั่วโมงที่ผ่านมา พบผู้ติดเชื้อไวรัสโควิด 19 รายใหม่ จำนวน
8,019 ราย ซึ่งเป็นระดับสูงสุดในประวัติการณ์นับตั้งแต่เกิดการแพร่ระบาดในเดือนมกราคม 2563 ส่งผลให้ยอดรวม
ผู้ติดเชื้อในประเทศอยู่ที่ 671,792 ราย ซึ่งสูงเป็นอันดับ 2 ในกลุ่มประเทศเอเชียตะวันออกเฉียงใต้ (อาเซียน) รองจาก
อินโดนีเซีย ส่วนจำนวนผู้เสียชีวิตจากไวรัสโควิด 19 เพิ่มขึ้น 4 ราย สู่ระดับ 12,972 ราย ซึ่งเป็นอันดับ 2 ในอาเซียน
2. มาตรการในประเทศไทย
• องค์การเภสัชกรรมร่วมกับคณะเวชศาสตร์เขตร้อน ม.มหิดล เผยการดำเนินงานโครงการวิจัยวัคซีนโควิด 19
ชนิดเชื้อตายในมนุษย์ระยะที่ 1 และ 2 รวม 460 คน โดยฉีดเข็มแรกในอาสาสมัครกลุ่มแรกก่อน 18 คน คาดปลายปี
นี้อาจศึกษาต่อระยะที่ 3 ซึ่งรัฐมนตรีว่าการกระทรวงสาธารณสุข กล่าวว่า “การผลิตวัคซีนในครั้งนี้เป็นการผลิตโดย
คนไทยเพื่อคนไทย โดยใช้ความรู้ ความเชี่ยวชาญ ประสบการณ์ของบุคลากรองค์การเภสัชกรรม ถือเป็นความหวัง และ
เป็นขีดความสามารถใหม่ของประเทศไทยที่จะผลิตวัคซีนได้เอง ลดการพึ่งพาต่างชาติ กระทรวงสาธารณสุขได้สนับสนุน
อย่างเต็มที่ โดยมีเป้าหมายให้ประชาชนเข้าถึงวัคซีนได้ ทั้งในสถานการณ์ปกติและสถานการณ์ฉุกเฉิน” ทั้งนี้ คาดว่าปี
2565 จะยื่นขอทะเบียนตำรับและผลิตในระดับอุตสาหกรรมได้ สร้างความมั่นคงด้านวัคซีนในประเทศ
• กระทรวงสาธารณสุข เผยสถานกักกันตำรวจตรวจคนเข้าเมืองบางเขน กรุงเทพมหานคร พบผู้ป่วยติดเชื้อ
สะสม 395 ราย สำหรับการป้องกันควบคุมโรค ได้แยกผู้ต้องกักติดเชื้อออกจากผู้อื่น งดการย้ายผู้ต้องกักระหว่างห้อง
งดรับผู้ต้องกักใหม่เข้ามา และประสานงานสำนักงานตำรวจแห่งชาติ (สตช.) จัดตั้งโรงพยาบาลสนามในพื้นที่สโมสรตำรวจ
จำนวน 120 เตียง ซึ่งสามารถขยายได้ 250 เตยีง และเร่งฉีดวัคซีนโควิด 19 ให้เจ้าหน้าที่ที่มีความเสี่ยงสัมผัสผู้ต้องกัก
• กระทรวงสาธารณสุข วันนี้ 23 มี.ค. 2564 รัฐมนตรีว่าการกระทรวงสาธารณสุข รัฐมนตรีช่วยว่าการ
กระทรวงสาธารณสุข ปลัดกระทรวงสาธารณสุข และคณะผู้บริหาร รับการฉีดวัคซีนป้องกันโรคโควิด 19 เข็มที่ 2 ณ
สถาบันบำราศนราดูร จ.นนทบุรี โดยรัฐมนตรีว่าการกระทรวงสาธารณสุข กล่าวเชิญชวนประชาชน บุคลากร
ทางการแพทย์ เจ้าหน้าที่ด่านหน้า และอาสาสมัครสาธารณสุข (อสม.) ในพื้นที่เสี่ยงที่ได้รับการจัดสรรวัคซีน เข้ารับ
การฉีดวัคซีนให้ครบทั้ง 2 เข็ม ตามที่เจ้าหน้าที่ได้นัดหมาย โดยเฉพาะผู้ที่มีภาวะเสี่ยงสูงหรือมีโอกาสสัมผัสเชื้อ
ขอยืนยันว่าวัคซีนป้องกันโรคโควิด 19 ที่กระทรวงสาธารณสุข ได้จัดหามาให้บริการประชาชน เป็นวัคซีนที่มีคุณภาพ
ปลอดภัย มีประสิทธิภาพ และได้ผ่านการขึ้นทะเบียนจากองค์การอาหารและยา (อย.) แล้ว สอบถามข้อมูลเพิ่มเติมได้
ที่สายด่วนกรมควบคุมโรค โทร.1422
3. ประเมินความเสี่ยงสถานการณ์โรคติดเชื้อไวรัสโคโรนา 2019
จากการประเมินสถานการณ์ ณ วันที่ 23 มีนาคม 2564 พบว่า ในช่วง 1 เดือนที่ผ่านมาพบการติดเชื้อเป็น
กลุ่มก้อนที่สำคัญได้แก่ การติดเชื้อที่ตลาดแห่งหนึ่ง จังหวัดปทุมธานี การติดเชื้อที่ย่านบางแค จังหวัดกรุงเทพมหานคร
และการติดเชื้อ ที่จังหวัดสมุทรสาคร ซึ่งเหตุการณ์ติดเชื้อเป็นกลุ่มก้อนที่จังหวัดปทุมธานี มีแนวโน้มที่สามารถควบคุมได้
เนื่องจาก พบผู้ติดเชื้อรายใหม่รายวันต่ำกว่า 10 รายต่อวัน สำหรับการติดเชื้อที่จังหวัดสมุทรสาคร เริ่มมีจำนวนผู้ติดเชื้อ
รายใหม่รายวันคงที่ โดยยังมีการพบผู้ติดเชื้อจากการสำรวจเชิงรุก จากการเข้ารับการตรวจที่ระบบริการ และจากการ
ค้นหาผู้สัมผัสเพิ่มเติม ซึ่งบ่งบอกได้ว่ายังมีการแพร่กระจายของเชื้อในชุมชนอยู่ สำหรับเหตุการณ์ติดเชื้อที่จังหวัด
กรุงเทพมหานคร มีแนวโน้มเพิ่มขึ้น โดยเฉพาะจากการค้นหาผู้สัมผัสเพิ่มเติม ซึ่งมีแนวโน้มที่จะเกิดการแพร่กระจาย
ของเชื้อเพิ่มขึ้นอย่างต่อเนื่อง ดังนั้น การที่จะลดการแพร่ระบาดของเชื้อได้ ประชาชน รวมถึงผู้ประกอบการ
ต้องปฏิบัติตามมาตรการป้องกันโรค โดยเฉพาะการสวมใส่หน้ากากอนามัย ล้างมือบ่อย ๆ ลดการเดินทางที่ไม่จำเป็น
หลีกเลี่ยงสถานที่เสี่ยงที่มีคนรวมกันอยู่อย่างแออัด สแกนไทยชนะ หรือใช้หมอชนะ คอยติดตามสถานการณ์
อย่างใกล้ชิด เฝ้าระวังสังเกตอาการเป็นเวลา 14 วัน หลังไปตลาดที่มีรายงานผู้ติดเชื้อ และหากมีอาการไข้ ไอ เจ็บคอ
มีน้ำมูก หรือจมูกไม่รับกลิ่น ลิ้นไม่รับรส ให้รีบพบแพทย์และเปิดเผยประวัติการเดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข