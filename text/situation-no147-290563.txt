ฉบับที่ 147 วันที่ 29 พฤษภาคม 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 29 พฤษภาคม 2563 จำนวน 5,922,814 ราย มีอาการ
รุนแรง 53,966 ราย เสียชีวิต 362,391 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
1,768,461 ราย บราซิล 438,812 ราย รัสเซีย 387,623 ราย สเปน 284,986 ราย สหราชอาณาจักร 269,127 ราย
อิตาลี231,732 ราย ฝรั่งเศส 186,238 ราย เยอรมนี182,452 ราย อินเดีย 165,829 ราย และตุรกี160,979 ราย
ส่วนจีน เป็นอันดับที่ 15 มีจำนวนผู้ป่วย 84,107 ราย (รวม ฮ่องกง 1,067 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 29 พฤษภาคม 2563
- ประเทศฟิลิปปินส์ทีมเฉพาะกิจตอบสนองสถานการณ์ระบาดของไวรัสโควิด-19 ของฟิลิปปินส์เสนอให้
ประธานาธิบดีโรดริโก ดูแตร์เต ผ่อนปรนมาตรการล็อกดาวน์ในกรุงมะนิลาที่มีการบังคับใช้มาตรการคุมเข้มเพื่อ
ควบคุมการระบาดของโรคฯ หากข้อเสนอดังกล่าวผ่านความเห็นชอบ ทางการฟิลิปปินส์จะเริ่มทยอยผ่อนปรน
มาตรการคุมเข้มต่าง ๆ ตั้งแต่วันที่ 1-15 มิถุนายน 2563 โดยที่เจ้าหน้าที่ท้องถิ่นสามารถคงมาตรการเข้มงวดใน
ชุมชนที่ยังมีความเสี่ยงภัยสูงได้ ส่วนมาตรการที่จะมีการผ่อนปรน ได้แก่ การอนุญาตให้ประชาชนรวมตัวกันได้ 10
คน สถานที่ทำงาน ร้านค้าและระบบขนส่งสาธารณะบางส่วนจะเริ่มกลับมาเปิดให้บริการได้ และอนุญาตให้
ประชาชนเคลื่อนย้ายเข้าออกกรุงมะนิลาได้ ส่วนโรงเรียน มหาวิทยาลัย สถานที่ท่องเที่ยว และร้านอาหารที่นั่ง
รับประทานในร้านจะยังคงปิดต่อไป
- องค์การอนามัยโลก และมูลนิธิองค์การสหประชาชาติร่วมกับค่ายอิลลูมิเนชั่น ผู้สร้างภาพยนตร์แอนิ
เมชั่น Despicable Me จะร่วมผลิต The PSA ภาพยนตร์การ์ตูนความยาว 1 นาทีซึ่งจะได้รับการแปลในหลาย
ภาษาได้แก่ สเปน ฝรั่งเศส โปรตุเกส อาหรับ และอื่นๆ โดยจะเชิญชวนให้ผู้คนหมั่นล้างมือเป็นประจำอย่าลืม
รักษาระยะห่างทางสังคม และหาสิ่งสนุกๆ ทำระหว่างอยู่บ้าน เช่น ฝึกเต้น หัดทำอาหารใหม่ๆ และมีน้ำใจต่อผู้อื่น
- ประเทศรัสเซีย ปรับเพิ่มยอดผู้เสียชีวิตจากโควิด-19 ในเมืองมอสโก เมื่อเดือนเมษายนที่ผ่านมา
จาก 639 ราย เป็น 1,561 ราย หน่วยงานด้านสาธารณสุขของมอสโกระบุว่ายอดผู้เสียชีวิตที่มีการปรับเพิ่มขึ้นใหม่
นี้ ได้มีการรวมถึงกรณีการเสียชีวิตที่ยังตกลงกันไม่ได้ชัดเจนเข้ามารวมไว้ในฐานข้อมูลผู้เสียชีวิตล่าสุดนี้ด้วย
- หลายประเทศในยุโรป เดินหน้าผ่อนคลายมาตรการปิดเมือง ในขณะที่บางประเทศในเอเชีย อาทิเกาหลี
ใต้และศรีลังกาก็หันกลับมาใช้มาตรการคุมเข้มอีกครั้ง หลังพบการระบาดใหม่เพิ่มขึ้นหลังจากผ่อนคลายการปิด
เมือง จนทำให้หวั่นวิตกว่าอาจนำไปสู่การระบาดระลอกสอง
- ประเทศอังกฤษ จะเริ่มผ่อนคลายมาตรการล็อกดาวน์ป้องกันไวรัสโควิด-19 โดยจะแบ่งเป็น 3 ขั้นตอน
ได้แก่ ขั้นที่ 1 เริ่มตั้งแต่วันที่ 1 มิถุนายน ประชาชนได้รับอนุญาตให้รวมกลุ่มกันในที่สาธารณะสวน หรือพื้นที่
ส่วนตัวได้ไม่เกิน 6 คน แต่ต้องอยู่ห่างกัน 2 เมตร นอกจากนี้ยังเปิดร้านค้าบางประเภท เช่น ร้านค้าปลีกกลางแจ้ง
โชว์รูมรถยนต์เนิร์สเซอรี่ และโรงเรียนประถม ขั้นที่ 2 ตั้งแต่วันที่ 8 มิถุนายน เริ่มเปิดศูนย์ทันตกรรม และในวันที่
15 มิถุนายน เริ่มเปิดโรงเรียนมัธยม และเปิดร้านค้าที่ไม่จำเป็นบางประเภท และขั้นที่ 3 ตั้งแต่วันที่ 4 กรกฎาคม
เริ่มเปิดผับ ร้านอาหาร และอาจเปิดร้านทำผม ร้านเสริมสวย โรงภาพยนตร์และสถานที่ทางศาสนา
- ประเทศสหรัฐอเมริกากรุงวอชิงตัน ดีซีประกาศจะยกเลิกมาตรการให้ประชาชนอยู่กับบ้านในวันศุกร์นี้
และเตรียมกลับมาเปิดเศรษฐกิจเฟสแรก แตยั่งคงห้ามไม่ให้ประชาชนรวมกลุ่มกันเกิน 10 คน
- ประเทศเกาหลีใต้ กลับมาใช้มาตรการรักษาระยะห่างทางสังคมอีกรอบ เป็นเวลา2 สัปดาห์เริ่มตั้งแต่
29 พฤษภาคม 2563 ไปจนถึงวันที่ 14 มิถุนายน 2563 หลังจากพบผู้ติดเชื้อในหลาย ๆ กลุ่มก้อน สำหรับในส่วน
พิพิธภัณฑ์สวนสาธารณะห้องแสดงงานศิลปะในเขตมหานครโซลปิดให้บริการ พร้อมขอให้บริษัทต่าง ๆ กลับไป
ใช้วิธีการทำงานแบบยืดหยุ่น และขอให้ผู้ที่อาศัยอยู่ในและรอบ ๆ เมืองหลวง หลีกเลี่ยงการรวมตัวโดยไม่จำเป็น
และขอให้บริษัทอนุญาตให้พนักงานที่ป่วยลาได้
- ประเทศสเปน เตรียมเปิดรับนักท่องเที่ยวชาวต่างชาติเข้าประเทศในช่วงฤดูร้อนที่จะถึงนี้ เพื่อกระตุ้น
เศรษฐกิจ โดยเบื้องต้นจะเริ่มอนุญาตเปิดให้นักท่องเที่ยวจากประเทศในแถบยุโรปเข้าก่อนเป็นกลุ่มแรก และ
เตรียมยกเลิกมาตรการให้ชาวต่างชาติที่เดินทางเข้าประเทศ ต้องกักตัวเป็นเวลา14 วัน โดยมีผลตั้งแต่วันที่ 1
กรกฎาคม 2563 นี้เป็นต้นไป
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
28 พฤษภาคม 2563 รวมทั้งสิ้น 39,478 เที่ยวบิน ผู้เดินทางได้รับการคัดกรองสะสมรวม 4,444,335 ราย พบผู้ป่วยที่
มีอาการเข้าได้ตามนิยามการคัดกรองจำนวน 1,341 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563
ถึงวันที่ 28 พฤษภาคม 2563 มียอดการคัดกรองเรือสะสม 2,647 ลำมีผู้ที่เดินทางได้รับการคัดกรองสะสมรวม
147,447 ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดน
ทางบก ตั้งแต่วันที่ 1 กุมภาพันธ์2563 ถึง 28 พฤษภาคม 2563 มีผู้ได้รับการคัดกรองสะสมรวม 1,970,955 ราย และ
การคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
29 พฤษภาคม 2563 ได้ทำการคัดกรองรวมทั้งสิ้น 186,975 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,343 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 29 พฤษภาคม 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
6,279 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 187,747 ราย รายละเอียดตาม
ตารางที่ 1
ตาราง 1 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
ผู้ป่วยที่มีอาการตามนิยามเฝ้าระวังโรค 187,747 ราย
● คัดกรองพบที่สนามบิน สุวรรณภูมิ(1,272) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,341 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 66,675 ราย โรงพยาบาลรัฐ 118,865 ราย
และอยู่ระหว่างการสอบสวน 776 ราย)
186,316 ราย
ประเภทของผู้ป่วย จำนวนผู้ป่วยสะสม
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล**
• เสียชีวิต
3,076 ราย
2,961 ราย
58 ราย
57 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
3,076 ราย
2,444 ราย
632 ราย
139 ราย
หมายเหตุ: *เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
**วันที่ 19 พฤษภาคม 2563 แหล่งข้อมูลจากกรมส่งเสริมบริการสุขภาพ
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 3,076 ราย รักษาหายและแพทย์ให้กลับ
บ้าน 2,961 ราย ผู้ป่วยยืนยันที่เสียชีวิต 57 ราย
ตั้งแต่วันที่ 18 มกราคม ถึงวันที่ 22 พฤษภาคม 2563 (สัปดาห์ที่ 21) มีจำนวนการตรวจวินิจฉัยโรคติดเชื้อ
ไวรัสโคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี
RT-PCR ทั้งหมด 375,453 ตัวอย่าง คิดเป็นจำนวนการตรวจวินิจฉัยเฉลี่ยวันละ6,500 ตัวอย่าง แบ่งเป็นผู้ป่วยที่มี
อาการตามนิยามการเฝ้าระวังโรค 153,991 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติม
และการติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,775 ราย ผู้เดินทางที่เฝ้าระวังอาการ
ณ พื้นที่กักกันแห่งรัฐ 24,143 ราย และผู้ป่วยที่มีอาการไม่เข้าเกณฑ์การเฝ้าระวังโรค 187,274 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 29 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ 11 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 139 ราย
เป็นคนไทยที่กลับมาจากประเทศอินโดนีเซีย 63 ราย คูเวต 17 ราย ปากีสถาน 10 ราย กาตาร์7 ราย สหรัฐอเมริกา
7 ราย ซาอุดิอาระเบีย 6 ราย สหรัฐอาหรับเอมิเรตส์5 ราย มาเลเซีย 4 ราย รัสเซีย 3 ราย อินเดีย 3 ราย
อียิปต์3 ราย สหราชอาณาจักร 2 ราย คาซัคสถาน 2 ราย ญี่ปุ่น 2 ราย เนเธอร์แลนด์1 ราย บาห์เรน 1 ราย
ฟิลิปปินส์1 ราย จีน 1 ราย และไม่ทราบ 1 ราย แบ่งเป็น กรุงเทพมหานคร 29 ราย ชลบุรี24 ราย จังหวัดสงขลา
22 ราย สตูล 18 ราย สมุทรปราการ 14 ราย ปัตตานี13 ราย ยะลา9 ราย นราธิวาส 7 ราย และกระบี่ 3 ราย
วันที่ 8 พฤษภาคม 2563 พบผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลาอำเภอ
สะเดาจังหวัดสงขลาจำนวน 65 ราย มีสัญชาติพม่า37 ราย โรฮีนจา20 ราย เวียดนาม 3 ราย มาเลเซีย 2 ราย
เยเมน 1 ราย กัมพูชา1 ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,684 ราย เพศหญิง 1,392 ราย (ชาย:หญิง = 1.21:1) สัญชาติไทย 2,739 ราย พม่า
56 ราย จีน 35 ราย ฝรั่งเศส 29 ราย อังกฤษ 24 ราย โรฮีนจา20 ราย อเมริกา13 ราย รัสเซีย 12 ราย ญี่ปุ่น 11
ราย อินเดีย 9 ราย แคนาดา8 ราย เยอรมนี9 ราย อิตาลี9 ราย เบลเยียม 6 ราย สวิตเซอร์แลนด์6 ราย สวีเดน 6
ราย เดนมาร์ก 5 ราย ฟิลิปปินส์5 ราย สิงคโปร์5 ราย ออสเตรเลีย 5 ราย ปากีสถาน 4 ราย มาเลเซีย 4 ราย
เวียดนาม 4 ราย กัมพูชา3 ราย เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์2 ราย
บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย มาลี1 ราย คูเวต 1 ราย เซอร์เบีย 1
ราย ตูนีเซีย 1 ราย ไต้หวัน 1 ราย นิวซีแลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย เม็กซิกัน
1 ราย ยูเครน 1 ราย เยเมน 1 ราย ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี1
ราย ไม่ทราบ 12 ราย มีประวัติโรคประจำตัว 140 ราย และไม่มีโรคประจำตัว 2,936 ราย พบผู้ป่วยจากการคัด
กรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง
1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 139 ราย จากการตรวจคนเข้า
เมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• รัฐมนตรีว่าการกระทรวงสาธารณสุข กล่าวชี้แจงว่าตั้งแต่มีข่าวการระบาดโควิด -19 ปลายเดือน
ธันวาคม 2562 กรมควบคุมโรค ได้ตั้งทีมคัดกรองผู้ที่เข้าสู่ประเทศไทย ตั้งแต่ก่อนสิ้นปี2562 คัดกรองผู้ที่เข้ามายัง
ประเทศไทยในจุดสำคัญ เช่น สนามบิน ท่าเรือ และประเทศไทยถือเป็นประเทศแรกที่ประกาศพบผู้ป่วยโควิด-19
นอกจากจีน ทั้งนี้กระทรวงฯ ได้เตรียมสถานที่กักกันและสามารถตั้งโรงพยาบาลสนามได้ภายในเวลา24 ชั่วโมง
อย่างมีคุณภาพ ซึ่งสะท้อนให้เห็นถึงความพร้อมของไทย อีกทั้งยังได้เตรียมความพร้อมหากมีการระบาดรอบ 2
• นายกเมืองพัทยาประกาศตั้งแต่วันที่ 1 มิถุนายน เป็นต้นไป บริเวณพื้นที่ชายหาด จะเปิดให้
ประชาชนและนักท่องเที่ยวเข้าไปใช้พื้นที่ได้ โดยมีการเปลี่ยนแปลงรูปแบบการให้บริการ เช่น การจัดระยะห่างทาง
สังคมเพื่อเป็นการป้องกันการติดเชื้อ เตียงผ้าใบจะต้องมีการเว้นระยะห่างตามมาตรฐานอย่างน้อย 1 เมตร ถึง 1.50
เมตร ซึ่งผู้ประกอบการได้ให้ความร่วมมือเป็นอย่างดีในส่วนของเกาะล้าน ประธานชุมชนคณะกรรมการและ
ประชาชนในพื้นที่เกาะล้าน ได้มีการประชุมเพื่อที่จะดำเนินการผ่อนปรนในระยะที่ 2 โดยจะเริ่มเปิดให้ประชาชน
และนักท่องเที่ยวเดินทางไปที่เกาะล้านได้ วันที่1 มิถุนายน นี้
• ผู้ว่าราชการจังหวัดพังงาพร้อมด้วยรองผู้ว่าราชการจังหวัดฯ ร่วมกิจกรรมแลกเปลี่ยนสินค้าของ
โครงการทัพฟ้าช่วยไทย ต้านภัยโควิด-19 ภายใต้แนวคิด “ทัพฟ้าร่วมใจ สู้ภัยโควิด-19” ซึ่งบูรณาการร่วมกับ
สำนักงานพาณิชย์จังหวัด หน่วยงานในสังกัดกระทรวงเกษตรฯ และภาคส่วนที่เกี่ยวข้อง เพื่อแลกเปลี่ยนสินค้า
เกษตร ระหว่างจังหวัดพังงากับจังหวัดศรีสะเกษ โดยใช้กลไกสหกรณ์เข้ามาช่วยบริหารจัดการ ผ่านสหกรณ์
การเกษตรเพื่อการตลาดลูกค้าธ.ก.ส. พังงาจำกัด และสหกรณ์การเกษตรเพื่อการตลาดลูกค้าธ.ก.ส. ศรีสะเกษ
จำกัด
• สวนนงนุชพัทยาร่วมมือกับเทศบาลเมืองสัตหีบ นำรถมาพ่นน้ำยาฆ่าเชื้อฯ เพื่อป้องกันการแพร่
ระบาดของเชื้อไวรัสโควิด-19 รอบ ๆ สวนนงนุช อีกทั้งบริษัท Ugood ยังได้จัดสร้างอุโมงค์ฆ่าเชื้อไวรัสด้วยน้ำยาฆ่า
เชื้อที่ได้มาตรฐาน นอกจากนี้ ยังได้เพิ่มมาตรการสร้างความมั่นใจให้กับนักท่องเที่ยว ประกอบด้วย 1.การตรวจวัด
อุณหภูมิล้างมือด้วยเจล สวมหน้าการอนามัย 2.เดินผ่านอุโมงค์ฆ่าเชื้อ 3.ทำประวัติลูกค้า4.เว้นระยะห่าง 5.จัดใช้
ประตูเข้า-ออกทางเดียว 6.เน้นรับค่าบริการด้วยการโอนเงิน 7.มีจุดแอลกอฮอล์กระจายทั่วพื้นที่ 8.จัดเตรียมอ่างล้าง
มือตามจุดในสวน 9.แยกถุงขยะชัดเจน 10.พนักงานทำความสะอาดทุกที่ทุก 2 ชม. และ11.การตรวจวัดอุณหภูมิ
และล้างมือพนักงานก่อนปฏิบัติงานทุกคน
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุมโรค
จากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข