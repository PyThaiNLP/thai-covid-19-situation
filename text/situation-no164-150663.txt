ฉบับที่ 164 วันที่ 15 มิถุนายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่15 มิถุนายน 2563 จำนวน 8,013,218 ราย มีอาการรุนแรง
54,456 ราย เสียชีวิต 435,971 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
2,162,228 ราย บราซิล 867,882 ราย รัสเซีย 537,210 ราย อินเดีย 333,255 ราย สหราชอาณาจักร 295,889 ราย
สเปน 291,008 ราย อิตาลี236,989 ราย เปรู229,736 ราย เยอรมนี187,671 ราย และอิหร่าน 187,427 ราย
ส่วนจีน เป็นอันดับที่ 19 มีจำนวนผู้ป่วย 84,336 ราย (รวม ฮ่องกง 1,110 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 15 มิถุนายน 2563
- สาธารณรัฐประชาชนจีน ไดบั้งคับใช้มาตรการล็อกดาวน์เข้มงวดในบางพื้นที่ของเมืองหลวงอีกครั้ง
หลังพบผู้ป่วยโรคติดเชื้อไวรัสโคโรนา2019 จำนวน 6 ราย ซึ่งถือเป็นการแพร่ระบาดในกรุงปักกิ่งครั้งแรกในรอบ
55 วัน ที่ผ่านมาทางการได้สั่งให้ทุกคนที่ได้เดินทางไปที่ตลาดซินฟาตี้ หรือเคยติดต่อกับคนที่ได้ไปเยือนหรือ
จับจ่ายซื้อของในตลาดดังกล่าวตั้งแต่วันที่ 30 พฤษภาคม 2563 ที่ผ่านมาจะต้องรายงานตัวกับต้นสังกัดที่ตนเอง
ทำงานอยู่ หรือหน่วยงานในท้องถิ่น รวมทั้งต้องเข้ารับการตรวจว่าติดเชื้อ SARS-CoV-2 หรือไม่
ห้างสรรพสินค้าขนาดใหญ่ในกรุงปักกิ่งหลายแห่ง ตัดสินใจหยุดขายเนื้อปลาแซลมอน ในวันที่ 13
มิถุนายน 2563 หลังจากเจ้าหน้าที่ตรวจพบเชื้อ SARS-CoV-2 บนเขียงแล่ปลาในตลาดซินฟาตี้ นอกจากนี้ ทางการ
มณฑลเหอเป่ย์ทางตะวันออกเฉียงเหนือของจีน แถลงวันที่ 15 มิถุนายน 2563 ว่าได้ประกาศใช้กฎอัยการศึกใน
เมืองเป่าติ้ง ทางตะวันตกเฉียงใต้ของกรุงปักกิ่ง เพื่อป้องกันการระบาดของโรคติดเชื้อไวรัสโคโรนา2019
- เขตบริหารพิเศษฮ่องกง เมื่อวันที่ 15 มิถุนายน 2563 บริษัทสวนสนุกนานาชาติฮ่องกง
ออกแถลงการณ์ว่าฮ่องกงดิสนีย์แลนด์จะกลับมาให้บริการอีกครั้ง ตั้งแต่วันที่ 18 มิถุนายน 2563 นี้ อย่างไรก็ตาม
แนวทางการให้บริการจะเป็นไปอย่างจำกัดภายใต้แนวทางปฏิบัติทางสังคม ที่รวมถึงการจำกัดจำนวนผู้ใช้บริการ
โดยเฉพาะในพื้นที่ปิด เช่น ร้านอาหาร และร้านจำหน่ายสินค้าที่ระลึก นักท่องเที่ยวทุกคนต้องผ่านจุดคัดกรอง
อุณหภูมิร่างกาย และกรอกประวัติด้านสุขภาพที่เป็นความจริงให้กับเจ้าหน้าที่ และสวนสนุกจะติดตั้งจุดบริการ
แอลกอฮอล์ล้างมือเป็นระยะและจะมีการปิดกั้นพื้นที่เพื่อทำความสะอาดอย่างสม่ำเสมอตลอดทั้งวัน
- ประเทศอินเดีย ประกาศว่าจะนำตู้รถไฟ 500 ตู้ มาติดตั้งอุปกรณ์การแพทย์เพื่อใช้เป็นสถานที่
รักษาผู้ป่วยโรคติดเชื้อไวรัสโคโรนา2019 หลังมีการเพิ่มขึ้นของผู้ติดเชื้อจนทำให้ประสบปัญหาขาดแคลนเตียง
สำหรับผู้ป่วยภายในโรงพยาบาล โดยสามารถรองรับผู้ป่วยเพิ่มขึ้น 8,000 เตียง
- ประเทศญี่ปุ่น เมื่อวันที่ 15 มิถุนายน 2563 รัฐมนตรีว่าการกระทรวงการต่างประเทศ กล่าวต่อที่
ประชุมสภาผู้แทนราษฎร เกี่ยวกับมาตรการควบคุมการเดินทางจากต่างประเทศเพื่อป้องกันโรคติดเชื้อไวรัส
โคโรนา2019 ว่ารายงานของสื่อบางแห่งที่ระบุว่ารัฐบาลเตรียมผ่อนคลายมาตรการเดินทางเข้าเมืองอย่างจำเพาะ
เจาะจง ให้กับพลเมืองจากบางประเทศนั้น "ไม่เป็นความจริง” อย่างไรก็ตาม รัฐบาลกำลังพิจารณาแนวทาง
เหมาะสมและเป็นไปได้ในการผ่อนคลายการเดินทาง
- ประเทศในทวีปยุโรป ส่วนใหญ่ได้ผ่อนคลายมาตรการคุมเข้มตามแนวชายแดนบางประการลง มีผล
ในวันที่ 15 มิถุนายน 2563 หลังมีการประกาศใช้มาตรการล็อกดาวน์เพื่อควบคุมการแพร่ระบาดของโรคติดเชื้อ
ไวรัสโคโรนา2019 มานานเกือบสามเดือน ทั้งนี้ 22 ประเทศที่เป็นสมาชิกเชงเกน และประเทศไอซ์แลนด์
ลิกเตนสไตน์นอร์เวย์และสวิตเซอร์แลนด์ได้เริ่มต้นที่จะเปิดให้มีการผ่านแดนโดยเสรีเว้นแต่เพียงการขนส่งสินค้า
และการข้ามแดนสำหรับคนที่ทำงานซึ่งมีความจำเป็นเท่านั้น
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วนัที่ 3 มกราคม 2563 ถึงวันที่
14 มิถุนายน 2563 รวมทั้งสิ้น 40,465 เที่ยวบิน ผู้เดินทางได้รับการคัดกรองสะสมรวม 4,466,584 ราย พบผู้ปว่ยที่มี
อาการเข้าได้ตามนิยามการคัดกรองจำนวน 1,583 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึงวันที่
14 มิถุนายน 2563 มียอดการคดักรองเรือสะสม 2,968 ลำมผีู้ที่เดินทางได้รับการคัดกรองสะสมรวม 151,225 ราย พบ
ผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่วนัที่
1 กุมภาพันธ์2563 ถึง 14 มิถุนายน 2563 มีผู้ได้รับการคัดกรองสะสมรวม 2,036,514 ราย และการคัดกรองผู้มาต่ออายุ
หนังสือเดินทางที่สำนักงานตรวจคนเข้าเมืองแจ้งวัฒนะตั้งแตวั่นที่ 30 มกราคม 2563 ถึง 15 มิถุนายน 2563 ได้ทำการ
คัดกรองรวมทั้งสิ้น 198,488 ราย รวมพบผู้ปว่ยที่มีอาการเข้าได้ตามนิยามการคัดกรองที่ช่องทางเข้าออกประเทศ จำนวน
1,585 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 15 มิถุนายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
4,137 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 271,701 ราย รายละเอียดตาม
ตารางที่ 1
ตาราง 1 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
ผู้ป่วยที่มีอาการตามนิยามเฝ้าระวังโรค 271,701 ราย
● คัดกรองพบที่สนามบิน สุวรรณภูมิ(1,514) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,583 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 80,046 ราย โรงพยาบาลรัฐ 189,553 ราย
และอยู่ระหว่างการสอบสวน 429 ราย)
270,028 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล**
• เสียชีวิต
3,135 ราย
2,993 ราย
84 ราย
58 ราย
ประเภทของผู้ป่วย จำนวนผู้ป่วยสะสม
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
3,135 ราย
2,443 ราย
692 ราย
198 ราย
หมายเหตุ: *เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
**วันที่ 19 พฤษภาคม 2563 แหล่งข้อมูลจากกรมสนับสนุนบริการสุขภาพ
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 3,135 ราย รักษาหายและแพทย์ให้กลับ
บ้าน 2,993 ราย ผู้ป่วยยืนยันที่เสียชีวิต 58 ราย
ตั้งแต่วันที่ 18 มกราคม ถึงวันที่ 12 มิถุนายน 2563 (สัปดาห์ที่ 23) มีจำนวนการตรวจวินิจฉัยโรคติดเชื้อไวรัส
โคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-
PCR ทั้งหมด 522,109 ตัวอย่าง คิดเป็นจำนวนการตรวจวินิจฉัยเฉลี่ยวันละ7,700 ตัวอย่าง แบ่งเป็นผู้ป่วยที่มีอาการ
ตามนิยามการเฝ้าระวังโรค 271,701 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติมและการ
ติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,775 ราย ผู้ เดินทางที่เฝ้าระวังอาการ
ณ พื้นที่กักกันแห่งรัฐ 39,463 ราย และผู้ป่วยที่มีอาการไม่เข้าเกณฑ์การเฝ้าระวังโรค 201,170 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 15 มิถุนายน 2563 ไม่พบผู้ป่วยยืนยันที่มี
ประวัติเดินทางมาจากต่างประเทศ ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 198 ราย
เป็นคนไทยที่กลับมาจากประเทศอินโดนีเซีย 65 ราย คูเวต 34 ราย ซาอุดิอาระเบีย 18 ราย สหรัฐอาหรับเอ
มิเรตส์15 ราย ปากีสถาน 13 ราย อินเดีย 10 ราย กาตาร์9 ราย สหรัฐอเมริกา9 ราย รัสเซีย 5 ราย มาเลเซีย 4
ราย อียิปต์3 ราย สหราชอาณาจักร 2 ราย คาซัคสถาน 2 ราย ตุรกี2 ราย เนเธอร์แลนด์2 ราย ญี่ปุ่น 1 ราย
บาห์เรน 1 ราย ฟิลิปปินส์1 ราย จีน 1 ราย สาธารณรัฐมาดากัสการ์1 ราย แบ่งเป็น กรุงเทพมหานคร 54 ราย
ชลบุรี34 ราย สมุทรปราการ 28 ราย สงขลา25 ราย สตูล 18 ราย ปัตตานี15 ราย ยะลา9 ราย นราธิวาส 9
ราย ฉะเชิงเทรา3 ราย และกระบี่ 3 ราย วันที่ 8 พฤษภาคม 2563 พบผู้ป่วยยืนยันที่ตรวจ ณ ศูนย์กักตัว ผู้ต้อง
กัก ตรวจคนเข้าเมืองจังหวัดสงขลาอำเภอสะเดาจังหวัดสงขลาจำนวน 65 ราย มีสัญชาติพม่า37 ราย ต่างด้าว
20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา1 ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,724 ราย เพศหญิง 1,411 ราย (ชาย:หญิง = 1.22:1) สัญชาติไทย 2,799 ราย
พม่า56 ราย จีน 35 ราย ฝรั่งเศส 29 ราย อังกฤษ 24 ราย ต่างด้าว 20 ราย อเมริกา13 ราย รัสเซีย 12 ราย
ญี่ปุ่น 11 ราย เยอรมนี9 ราย อิตาลี9 ราย อินเดีย 9 ราย แคนาดา8 ราย เบลเยียม 6 ราย สวิตเซอร์แลนด์6 ราย
สวีเดน 6 ราย เดนมาร์ก 5 ราย ฟิลิปปินส์5 ราย สิงคโปร์5 ราย ออสเตรเลีย 5 ราย ปากีสถาน 4 ราย มาเลเซีย
4 ราย เวียดนาม 4 ราย กัมพูชา3 ราย เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์2 ราย
บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย มาลี1 ราย คูเวต 1 ราย เซอร์เบีย
1 ราย ตูนีเซีย 1 ราย ไต้หวัน 1 ราย นิวซีแลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย
เม็กซิกัน 1 ราย ยูเครน 1 ราย เยเมน 1 ราย ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย
ฮังการี1 ราย และไม่ทราบ 11 ราย มีประวัติโรคประจำตัว 189 ราย และไม่มีโรคประจำตัว 2,946 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลดว้ย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 198 ราย จากการตรวจ
คนเข้าเมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (โควิด-19) กล่าวถึงกรณี
ที่มีการรายงานข่าวในประเทศจีนว่ามีการพบการแพร่ระบาดของโรคติดเชื้อไวรัสโคโรนา2019 ในกระบวนการ
แปรรูปปลาดิบว่าการรับประทานปลาดิบ ขณะนี้ต้องรับประทานแบบสุก โดยในข่าวของประเทศจีนพบว่ามีเชื้อ
SARS-CoV-2 อยู่บนเขียงแปรรูปปลาถึงแม้ตัวปลาจะสะอาด แต่จะต้องมีการสัมผัสมือ มีด เขียง ซึ่งไม่สามารถ
ทราบได้ว่ามีความสะอาดหรือไม่ ดังนั้นการทำความสะอาดพื้นผิวจึงมีความสำคัญอย่างมาก
• นายกรัฐมนตรีและรมว.กลาโหม กล่าวถึงกรณีที่รัฐบาลการมีมาตรการคลายล็อกระยะ4 และยกเลิกการ
เคอร์ฟิวคืนวันที่ 14 มิถุนายน 2563 ที่ผ่านมาว่าประชาชนต้องร่วมมือกัน อาจพิจารณามาตรการเคอร์ฟิวใหม่
หากทุกคนยังไม่รู้จักควบคุมตนเอง อีกทั้งสถานประกอบการทั้งหมดต้องช่วยกันดูแลตามมาตรการของรัฐ สำหรับ
การท่องเที่ยวมี2 แบบ คือ การท่องเที่ยวในประเทศ และการท่องเที่ยวต่างประเทศ ซึ่งกำลังพิจารณาพื้นที่
ท่องเที่ยว โดยใช้แนวทางทราเวล บับเบิ้ลที่มีกรอบของพื้นที่ว่าพื้นที่ใดสามารถท่องเที่ยวได้บ้าง
4. การสื่อสารความเสี่ยงกับประชาชน
● กรณีมีการเดินทางโดยใช้รถขนส่งสาธารณะทั้งภายในจังหวัด รวมถึงการเดินทางข้ามเขตพื้นที่จังหวัด
o ผู้ประกอบการ ต้องจัดระบบและระเบียบต่าง ๆ เช่น การทำความสะอาดยานพาหนะการคัดกรอง
ผู้โดยสาร การเน้นให้ผู้ให้บริการสวมหน้ากากอนามัยหรือหน้ากากผ้ารวมทั้งให้มีการจอดพักรถ
ควรจัดให้มีการนั่งเว้นที่นั่ง และจำกัดจำนวนผู้โดยสารแต่ละเที่ยว ตามมาตรการการเว้นระยะห่าง
ทางสังคม
o ผู้ใช้บริการ สวมหน้ากากอนามัยหรือหน้ากากผ้าตลอดระยะการเดินทาง และงดการพูดคุย รวมถึง
การรับประทานอาหารบนรถขนส่งสาธารณะและลงทะเบียนก่อนเข้าและออกจากสถานที่
● สำหรับสถานที่ประกอบการอื่นๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้าผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้องกันการแพร่ระบาดของโรคโควิด-19
● กรณีที่อยู่ในบริเวณที่ผู้คนพลุกพล่าน หรืออยู่ในสถานที่ที่การระบายอากาศเป็นระบบปิด เช่น อยู่ในห้อง
ประชุม ศูนย์แสดงสินค้าศูนย์การค้าโรงภาพยนต์เป็นต้น ให้ใช้หน้ากากอนามัยหรือหน้ากากผ้าและรักษา
ระยะห่างไม่น้อย กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตาจมูก ปาก
โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข