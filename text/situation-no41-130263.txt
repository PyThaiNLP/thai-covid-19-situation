   
 
ฉบับที่ 41 วันที่ 13 กุมภาพันธ์ 2563 เวลา 21.00 น. 
1. สถานการณ์ในต่างประเทศ 
วันที่ 31 ธันวาคม 2562 ประเทศจีน รายงานจำนวนผู้ป่วยโรคไวรัสโคโรนา-19 เป็นครั้งแรกจำนวน 27 
ราย วันที่ 13 กุมภาพันธ์ 2563 มีรายงานผู้ป่วยยืนยันทั่วโลก จำนวนทั้งสิ้น 60,393 ราย และเสียชีวิต 1,370 
ราย อาการรุนแรง 8,043 ราย พบผู้ป่วยยืนยันในประเทศจีนกระจาย 31 มณฑล จำนวน 59,822 ราย อาการ
รุนแรง 8,204 ราย เสียชีวิต 1,367 ราย    
สถานการณ์ในประเทศจีน ผู้ป่วยยืนยันสะสม 
(ราย) 
ผู้ป่วยอาการรุนแรงสะสม 
(ราย) 
ผู้เสียชีวิตสะสม 
(ราย) 
สถานการณ์ปัจจุบัน  
ณ วันที่ 13 กุมภาพันธ์ 2563 
59,822 8,204 1,370 
ณ วันที่ 12 กุมภาพันธ์ 2563 44,685 8,204 1,115 
 ผู้เสียชีวิตรายล่าสุดนอกประเทศจีนแผ่นดินใหญ่เป็นผู้ป่วยชาวญี่ปุ่น ซึ่งนับเป็นรายที่ 3  รายงานผู้ป่วย 
อาการรุนแรงสะสมนอกประเทศจีนแผ่นดินใหญ่ จำนวน 19 ราย ใน 7 ประเทศ/เขตบริหารพิเศษ ได้แก่ ประเทศ
ญี่ปุ่น (4) สิงคโปร์ (8) ฮ่องกง (2) ไทย (1) ฝรั่งเศส (1) อิตาลี (2) และอาหรับเอมิเรต (1)  
รายงานผู้ป่วยยืนยันสะสมนอกประเทศจีนแผ่นดินใหญ่ จำนวน 571 ราย ใน 25 ประเทศ และ 2 เขต
บริหารพิเศษ รายละเอียดดังตารางที่ 1 ข้อมูล ณ วันที่ 13 กุมภาพันธ์ 2563 เวลา 18.00 น. มีรายงานผู้ป่วยราย
ใหม่เพิ่มขึ้น 8 ราย ได้แก่ ประเทศญี่ปุ่น (44) สิงคโปร์ (3)  มาเลเซีย (1) เวียดนาม (1) ฮ่องกง (1) สหราชอาณาจักร (1) 
และ สหรัฐอเมริกา (1)  
 
ตารางที่ 1 จำนวนผู้ป่วยยืนยันโรคไวรัสโคโรนา-19 ในต่างประเทศ ณ วันที่ 13 กุมภาพันธ์ 2563 
ลำดับ ประเทศ/เขตบริหารพิเศษ ผู้ป่วยยืนยัน (ราย) 
1 ฮ่องกง 51 
2 ฟิลิปปินส์ 3 
3 ญี่ปุ่น 247* 
4 สิงคโปร์ 50 
5 เกาหลีใต้ 28 
6 ไต้หวัน 18 
7 มาเลเซีย 19 
8 ออสเตรเลีย 15 
9 เยอรมัน 16 
10 เวียดนาม 16 
   
 
ลำดับ ประเทศ/เขตบริหารพิเศษ ผู้ป่วยยืนยัน (ราย) 
11 สหรัฐอเมริกา 14 
12 ฝรั่งเศส 11 
13 มาเก๊า 10 
14 แคนาดา 7 
15 อาหรับเอมิเรตส์ 8 
16 สหราชอาณาจักร 9 
17 อินเดีย 3 
18 อิตาลี 3 
19 รัสเซีย 2 
20 สเปน 2 
21 ศรีลังกา 1 
22 กัมพูชา 1 
23 ฟินแลนด์ 1 
24 เนปาล 1 
25 สวีเดน 1 
26 เบลเยี่ยม 1 
ที่มา: https://www.worldometers.info/coronavirus/        
* รวมผู้ป่วยจากการกักกันบนเรือสำราญ 
เมื่อวันที่ 12 กุมภาพันธ์ 2563 ประเทศจีนได้ปรับเกณฑ์ในการวินิจฉัยผู้ป่วยโรคไวรัสโคโรนา-19 ใหม่ โดย 
เพิ่มเติมการใช้ภาพถ่ายเอกซ์เรย์คอมพิวเตอร์ทรวงอก ร่วมกับการตัว สารพันธุกรรมของไวรัสโคโรนา-19 
ด้วยชุดตรวจสำเร็จรูป ร่วมกับการประเมินอาการของผู้ป่วยที่เข้าได้กับโรคดังกล่าว (Clinically diagnosed) อีก
ทั้งมีการพิจารณาผู้ป่วยสงสัย (suspected case) ที่ได้ทำการคัดกรองมาแล้วอีกครั้งโดยใช้การประเมินอาการของ
ผู้ป่วยที่เข้าได้กับโรค ทำให้มียอดผู้ป่วยยืนยัน เพิ่มขึ้นจากการพิจารณาอาการของผู้ป่วยสงสัยทั้งหมด 14,840 ราย 
เนื่องจากพบว่า ผู้เสียชีวิตจำนวนหนึ่งอาการเข้าได้กับโรคดังกล่าวและมีผลภาพถ่ายเอกซเรย์คอมพิวเตอร์ทรวงอก
ผิดปกติ แต่ไม่ได้รับการตรวจยืนยันสารพันธุกรรมของไวรัสชนิดนี้ การขยายเกณฑ์การวินิจฉัยผู้ป่วยยืนยันใน
ประเทศจีนจะทำให้สามารถให้การรักษาผู้ป่วยที่ได้รับการวินิจฉัยว่าเป็นผู้ป่วยยืนยันได้มากขึ้น เมื่อวันที่ 11 
กุมภาพันธ์ พ.ศ. 2563 องค์การอนามัยโลกได้ระบุชื่อของโรคว่า "COVID-19" ซึ่งมาจาก " Coronavirus disease 
that was discovered in 2019" หรือ โรคไวรัสโคโรนา-19  
   
 
มีรายงานผู้ป่วยยืนยันโรคไวรัสโคโรนา-19 จำนวน 10 ราย ในประเทศญี่ปุ่น จากการตรวจคัดกรอง
นักท่องเที่ยวบนเรือสำราญ Diamond Princess เจ้าหน้าที่ควบคุมโรค กักเรือ ผู้โดยสารและลูกเรือ จำนวน 3,700 
คน เป็นเวลา 14 วัน ที่ท่าเรือโยโกฮามา ในวันที่ 3 กุมภาพันธ์ 2563 หลังพบนักท่องเที่ยวชาวฮ่องกงติดโรคไวรัส
โคโรนา-19 มีประวัติเดินทางด้วยเรือดังกล่าว ณ วันที่ 13 กุมภาพันธ์ 2563 ผลตรวจยืนยันผู้ติดโรคไวรัสโคโรนา-
19 เพิ่มขึ้น 44 ราย รวมยอดผู้ติดเชื้อบนเรือสำราญทั้งสิ้น 218 ราย เรือสำราญ Westerdam ซึ่งมีแผนจะเข้า
เทียบท่าที่ประเทศไทยในวันที่ 13 กุมภาพันธ์ 2563 ไม่ได้รับอนุญาตให้เทียบท่าเนื่องจากเป็นเรือที่ไม่มีทางเดินเรือ
ปกติผ่านทางประเทศไทย แต่ได้รับอนุญาตให้เทียบท่าที่ประเทศกัมพูชาซึ่งพบว่ามีผู้โดยสารมีอาการป่วย 20 รายที่
ต้องได้รับการตรวจทางห้องปฏิบัติการเพื่อยืนยันว่าติดโรคไวรัสโคโรนา-19 หรือไม่ส่วนเรือ  Seabourn Ovation 
และ Quantum of the seas ที่ เท ียบท่าท ี่จ ังหว ัดภ ู เก็ตในว ันที่  13 ก ุมภาพันธ ์ 2563 เร ือ Celebrity 
Consteellation ที่จะเทียบท่าที่จังหวัดภูเก็ต ในวันที่ 14 กุมภาพันธ์ 2563 และเรือ Star Clipper ที่จะเข้าเทยีบ
ท่าที่จังหวัดภูเก็ตในวันที่ 15 กุมภาพันธ์ 2563 ได้รับอนุญาตให้เทียบท่าเนื่องจาก เป็นเรือที่มีทางเดินเรือปกติผ่าน
ประเทศไทย ซึ่งผู้โดยสารในเรือทั้งหมดไม่มีผู้เดินทางที่จากพื้นที่เสี่ยง และแพทย์ประจำเรือยืนยันว่าไม่มีผู้โดยสาร
มีอาการป่วย 
2. มาตรการในต่างประเทศ 
มาตรการที่ใช้ในหลายประเทศ 
1. องค์การอนามัยโลกจัดประชุมคณะผู้เชี่ยวชาญด้านภาวะฉุกเฉิน (Emergency Committee) ในวันที่ 
30 ม.ค. 63 และประกาศว่าการระบาดของโรคไวรัสโคโรนา-19 เป็น “ภาวะฉุกเฉินด้านสาธารณสุขระหว่าง
ประเทศ” (Public Health Emergency of International Concern; PHEIC) หลังจากเชื้อไวรัสดังกล่าว
แพร่ระบาดไปยังประเทศต่าง ๆ ทั่วโลกอย่างรวดเร็ว เพื่อป้องกันหรือลดการแพร่ระบาดข้ามพรมแดน อันจะส่งผล
กระทบต่อระบบสาธารณสุข แต่ไม่ได้หมายถึงให้ประเทศทั่วโลกใช้มาตรการจำกัดด้านการค้าต่อจีน หรือจำกัดการ
เดินทางไปยังประเทศจีน 
2. ยกเลิกเที่ยวบินไป-กลับจีน ของสายการบินระหว่างประเทศหลายสายการบิน จนถึงวันที่ 19 
กุมภาพันธ์ 2563 รวมถึงยกเลิกสายการบินสหรัฐอเมริกาไปฮ่องกงเป็นเวลา 14 วัน ตั้งแต่วันที่ 5 กุมภาพันธ์ 2563 
ประเทศไต้หวันระงับเที่ยวบินไปประเทศจีน ยกเว้นจีนปักกิ่ง เซี่ยงไฮ้ เซียะเหมิน และเฉิงตู จนถึงวันที่ 29 เมษายน 
2563 
3. ประกาศปิดพรมแดน ประเทศรัสเซียประกาศปิดด่านพรมแดนจีน-รัสเซีย  
4. การจำกัดการเดินทาง เขตบริหารพิเศษฮ่องกงประกาศงดการเดินทางทางเรือและรถไฟความเร็วสูง
ระหว่างฮ่องกงและประเทศจีนประมาณร้อยละ 80 ชั่วคราว ประเทศมาเลเซียประกาศห้ามผู้ที่เดินทางจากเมืองหู
เป่ย์ อู่ฮั่น เจ้อเจียงและเจียงซู เข้าประเทศ ณ วันที่ 9 กุมภาพันธ์ 2563 นอกจากนั้นประเทศไต้หวันยังได้ออก
   
 
ประกาศห้ามชาวจีนทั้งหมดเข้าประเทศ ส่วนสาธารณรัฐเช็ค และประเทศฟิลิปปินส์ งดการอนุมัติวีซ่าให้กับ
นักท่องเที่ยวชาวจีน 
มาตรการจำเพาะในแต่ละประเทศ 
 ประเทศจีน ประกาศปิดเมืองเพื่อกักกัน หยุดการแพร่โรคไวรัสโคโรนา-19 พร้อมหยุดให้บริการ 
รถบัส รถไฟ รถไฟใต้ดิน เรือ เครื่องบิน ใน 17 เมือง (อู่ฮั่น หวงกัง ชื่อปี้ เอ้อโจว จือเจียง เอินซือ เสี้ยวก่าน เสียนห
นิง หวงสือ เซียนเถา เฉียนเจียง จิ่นโจว ลีฉวน กว่างโจว และเทียนจิน) รวมถึงเมืองไท่โจว และเมืองหางโจว เมือง
เอกของมณฑลเจ้อเจียง รวมถึงสร้างโรงพยาบาลชั่วคราวเพื่อรองรับผู้ป่วย 2 แห่ง ด่านตรวจคนเข้าเมืองของ
ประเทศจีนไดอ้อกแนวทางปฏิบัติ การป้องกันการติดโรคไวรัสโคโรนา-19 สำหรับชาวต่างชาติที่อยู่ประเทศ รวม 6 
ภาษา ได้แก่ ภาษาอังกฤษ รัสเซีย ฝรั่งเศส เยอรมัน ญี่ปุ่น และเกาหลีและตั้งด่านคัดกรองผู้เดินทางเข้าออกจาก
มณฑลหูเป่ย์ 
เขตบริหารพิเศษฮ่องกง ณ วันที่ 11 กุมภาพันธ์ 2563 ผู้บริหารเขตบริหารพิเศษฮ่องกง ขอความร่วมมือ
ให้ประชาชนอยู่กับบ้านให้มากที่สุดและหลีกเลี่ยงการมีปฏิสัมพันธ์ทางสังคมต่าง ๆ วันที่ 13 กุมภาพันธ์ 2563 เขต
บริหารพิเศษฮ่องกง ขยายการหยุดการเรียนการสอนไปจนถึงช่วงกลางเดือนมีนาคม 2563  
ประเทศไต้หวัน มีมาตรการให้ประชาชนรายงานโรค โดยหากฝ่าฝืนจะมีค่าปรับ 150,000  เหรียญไตห้วัน 
(ประมาณ 150,000 บาท)  
ประเทศสิงคโปร์ ได้มีมาตรการตรวจวัดอุณหภูมิร่างกายพนักงานก่อนเข้าทำงาน และเพิ่มการทำความ
สะอาดจุดที่ประชาชนต้องสัมผัส และเลี่ยงการจับมือทักทายกัน ขนส่งทางบกประเทศสิงคโปร์มีการแจกหน้ากาก
อนามัย 300,000 ชิ้น (สำหรับให้ผู้โดยสาร) ให้กับคนขับแท็กซี่และรถเช่า และติดตั้งจุดวัดอุณหภูมิร่างกายที่ป้าย
รอรถแท็กซี่โดยมีการติดสติกเกอร์ประจำวันสำหรับรถที่คนขับได้ตรวจวัดอุณหภูมิเรียบร้อยแล้ว  
ประเทศฟิลิปปินส์ เลื่อนการแข่งขัน Asean Para Games (APG) จากวันที่ 20-28 มีนาคม 2563 เป็น
ช่วงเดือนพฤษภาคม หรือ เดือนมิถุนายน 2563 
ประเทศกาตาร ์และคูเวต แนะนำพลเมืองหลีกเลี่ยงการเดินทางไปสิงคโปร์โดยไม่จำเป็น ณ วันที่ 9 
กุมภาพันธ์ 2563  
ประเทศเกาหลีเหนือ ณ วันที่ 12 กุมภาพันธ์ 2563 ได้มีมาตรการกักกันผู้เดินทางมาจากประเทศจีนเป็น
เวลา 30  วัน รวมถึงหยุดเที่ยวบิน และรถไฟกับประเทศเพื่อนบ้าน 
ประเทศปากีสถานประกาศห้ามพลเมืองที่อาศัยอยู่ในเมืองอู่ฮั่น ประเทศจีน กลับประเทศและไม่มี
มาตรการอพยพพลเมืองออกจากอู่ฮั่น เนื่องจากประเทศไม่มีความพร้อมในการรับมือหากเกิดการระบาด ทั้งใน
ด้านบุคลากรทางการแพทย์และทรัพยากร ณ วันที่ 12 กุมภาพันธ์ 2563 
   
 
ประเทศเวียดนาม สั่งปิดชุมชนในเขต Son Loi ทางเหนือของกรุงฮานอย ซึ่งมีประชากรราว 10,600 คน 
เป็นเวลา 20 วัน เพื่อกักกันโรคหลังได้รับการยืนยันว่าพบการติดโรคไวรัสโคโรนา-19 ในชุนชน 6 ราย (เป็นเมือง
นอกประเทศจีนแห่งแรกที่ถูกปิดเมืองจากการติดโรคไวรัสโคโรนา-19) 
วันที่ 13 กุมภาพันธ์ 2563 กลุ่มประเทศสหภาพยุโรปวางแผนหารือการเฝ้าระวังพื้นที่ชายแดนระหว่าง
ประเทศในสหภาพยุโรป และมาตรการ ณ ด่านพรมแดน รวมถึงการประเมินความเสี่ยง เพื่อหามาตรการตอบโต้ 
หลังพบผู้ป่วยยืนยันในกลุ่มประเทศดังกล่าว 
 
3. สถานการณ์ภายในประเทศ 
3.1 การคัดกรองตามนิยามการเฝ้าระวังโรคไวรัสโคโรนา-19 
การคัดกรองผู้ที่เดินทางมาจากพื้นที่เสี่ยง ตั้งแต่ว ันที่ 3 – 23 มกราคม 2563 กรมควบคุมโรคได้
ดำเนินการเฝ้าระวังคัดกรองผู้โดยสารเครื่องบินในเส้นทางที่บินตรงมาจากเมืองอู่ฮั่น ประเทศจีน ณ ท่าอากาศยาน
สุวรรณภูมิ ท่าอากาศยานดอนเมือง ท่าอากาศยานเชียงใหม่ ท่าอากาศยานภูเก็ต และท่าอากาศยานกระบี่ ต่อมา 
วันที่ 24 มกราคม 2563 ได้ขยายคัดกรองเพิ่มที่ท่าอากาศยานเชียงราย วันที่ 29 มกราคม 2563 ท่าอากาศยาน
สุวรรณภูมิได้ขยายการคัดกรองเป็นทุกเที่ยวบินทั้งขาเข้าและขาออก รวมคัดกรองเที่ยวบินจากประเทศจีนสะสม
จนถึงวันที่ 13 กุมภาพันธ์ 2563 ทั้งสิ้น 799 เที่ยวบิน ผู้เดินทางและลูกเรือที่ได้รับการคัดกรอง สะสมรวม 64,357 
ราย และดำเนินการคัดกรองผู้เดินทาง ณ ท่าเรือ 5 แห่ง (กรุงเทพมหานคร ท่าเรือแหลมฉบัง ท่าเรือพาณิชย์เชียง
แสน ท่าเรือภูเก็ต และท่าเรือสมุย) ตั้งแต่วันที่ 1 มกราคม 2563 ถึงวันที่ 10 กุมภาพันธ์ 2563 มียอดการคัดกรอง
เรือสะสม 186 ลำ มีผู้ที่เดินทางมาจากพื้นที่เสี่ยงได้รับการคัดกรองสะสมรวม 2,601 ราย  
นอกจากนี้ได้ขยายการคัดกรองในกลุ่มผู้เดินทางเข้าประเทศไทยทุกประเทศ ดังนี้ คัดกรองที่ท่าอากาศ
ยานสุวรรณภูมิได้ขยายการคัดกรองเป็นทุกเที่ยวบินทั้ งขาเข้าและขาออก ตั้งแต่วันที่ 29 มกราคม 2563 – 13 
กุมภาพันธ์ 2563 ยอดผู้ได้รับการคัดกรองสะสมรวม 1,425,705 ราย และพบผู้ป่วยที่มีอาการเข้าได้ตามนิยามการ
คัดกรองจำนวน 11 ราย คัดกรองผู้เดินทางที่ท่าเรือ 5 แห่ง มีผู้ได้รับการคัดกรองสะสม 44,200 ราย เมื่อวันที่ 1 
กุมภาพันธ์ 2563 ได้คัดกรองผู้เดินทางผ่านด่านพรมแดนทางบกจำนวน 34 ด่าน มีผู้ได้รับการคัดกรองสะสม 
387,148 ราย และวันที่ 30 มกราคม ถึง 13 กุมภาพันธ์ 2563 ได้ทำการคัดกรองผู้มาต่ออายุหนังสือเดินทางที่ศูนย์
ราชการแจ้งวัฒนะ รวมทั้งสิ้น 27,092 ราย 
ประเทศไทยได้ดำเนินการอพยพพลเมืองไทยจำนวน 138 ราย กลับจากเมืองอู่ฮ ั่น ประเทศจีน           
เมื่อวันที่ 4 กุมภาพันธ์ 2563  ได้คัดกรองพลเมืองที่เดินทางกลับมาทั้งหมด พบผู้มีอาการป่วยตามนิยามเฝ้าระวัง 
4 ราย ได้ส่งรักษาที่โรงพยาบาลสมเด็จพระนางเจ้าสิริกิตติ์ ซึ่งผลตรวจของทั้ง 4 รายไม่พบการติดโรคไวรัสโคโรนา-
19 วันที่ 13 กุมภาพันธ์ 2563 อาการปกติดีทั้ง 4 ราย พบผู้มีอาการป่วยระหว่างกักกันเพื่อเฝ้าสังเกตอาการ
จำนวน 1 ราย ซึ่งผลตรวจพบเป็นผู้ป่วยยืนยันโรคไวรัสโคโรนา-19 ได้ส่งตัวไปรักษาที่โรงพยาบาลชลบุรี ขณะนี้
อาการปกติ  ผลการตรวจทางห้องปฏิบัติการล่าสุดวันที่ 12 กุมภาพันธ์ 2563 ยังตรวจพบเชื้ออยู่ 
   
 
3.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 13 กุมภาพันธ์ 2563 ณ เวลา 19.00 น.พบผู้ป่วยที่มีอาการตามนิยามเฝ้าระวังโรครายใหม่ จำนวน 
18 ราย แต่เนื่องจากข้อมูลในฐานข้อมูลออนไลน์สามารถใช้งานได้และเริ่มใช้เป็นวันแรก พบข้อมูลมีความซ้ำซ้อน
หลังจัดการข้อมูลที่ซ้ำซ้อนแล้ว พบผู้ป่วยที่มีอาการตามนิยามเฝ้าระวังโรคสะสม 777 ราย รายละเอียดตามตาราง
ที่ 2 
ตาราง 2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม 777 ราย 
● คัดกรองพบที่สนามบิน 54 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 388 ราย โรงพยาบาลรัฐ  325 ราย  
และอยู่ระหว่างการรายงาน 53 ราย) 
713 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์ 10 ราย 
ผู้ป่วยที่มีอาการเข้าได้ตามนิยาม 777 ราย 
● พักรักษาตัวเป็นผู้ป่วยใน 
(โรงพยาบาลเอกชน 60 ราย โรงพยาบาลรัฐ  48 ราย  
และสถาบันบำราศนราดูร 9 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
117 ราย 
 
 
649 ราย 
11 ราย 
ผู้ป่วยยืนยันสะสม 
หายป่วยและแพทย์อนุญาตให้ออกจากโรงพยาบาล 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
33 ราย 
12 ราย 
1 ราย 
0 ราย 
 
4. มาตรการในประเทศไทย 
เมื่อวันที่ 22 มกราคม 2563 กระทรวงสาธารณสุข ได้ยกระดับศูนย์ปฏิบัติการภาวะฉุกเฉิน เป็นระดับ 3 
เพื่อติดตามสถานการณ์โรคทั้งในประเทศและต่างประเทศอย่างใกล้ชิด และบริหารจัดการทรัพยากร เสริมสร้าง
ความเข้มแข็งของระบบการเฝ้าระวังค้นหาผู้ป่วยโรคไวรัสโคโรนา-19 ที่มาจากต่างประเทศ ทั้งการคัดกรองไข้ ณ 
ช่องทางเข้าออกประเทศที่ท่าอากาศยานนานาชาติ 6 แห่ง ได้แก่ ท่าอากาศยานนานาชาติสุวรรณภูมิ ดอนเมือง 
   
 
เชียงใหม่ ภูเก็ต กระบี่ และเชียงราย เพิ่มการเฝ้าระวังที่โรงพยาบาลรัฐและเอกชน สนับสนุนการเตรียมความ
พร้อมรับมือโรคติดต่ออุบัติใหม่ ครอบคลุมระบบบริการสาธารณสุข และชุมชนแหล่งท่องเที่ยว โรงแรม โดยบูรณา
การการทำงานร่วมกันของทุกกระทรวง อาทิ กระทรวงคมนาคม กระทรวงการต่างประเทศ กระทรวงการ
ท่องเที่ยวและกีฬา สำนักงานตำรวจแห่งชาติ และ กระทรวงการอุดมศึกษา วิทยาศาสตร์ วิจัยและนวั ตกรรม 
กระทรวงมหาดไทย สำนักนายกรัฐมนตรี หน่วยงานความมั่นคง โดยสร้างการมีส่วนร่วมทุกภาคส่วน รวมทั้ง
ประสานงานกับองค์การอนามัยโลก และประเทศในภูมิภาคอาเซียน เพื่อการแลกเปลี่ยนข้อมูล มาตรการ และ
ประสบการณ์ของประเทศไทยในการเฝ้าระวังให้กับประเทศเพื่อนบ้าน ซึ่งสามารถดำเนินการได้อย่างมี
ประสิทธิภาพ ด้วยมาตรฐานระดับสูงสุดในการป้องกันควบคุมโรคติดต่ออุบัติใหม่ 
วันที่ 23 มกราคม 2563 ได้ยกระดับการแจ้งเตือนโรคในผู้เดินทางเป็นระดับ 3 ให้หลีกเลี่ยงการเดินทาง
ไปยังพื้นที่ที่มีการระบาด และจัดทำรายงานสถานการณ์ฉบับภาษาอังกฤษและใบความรู้ที่เกี่ยวข้องกับโรคในฉบับ
ภาษาต่างประเทศ เผยแพร่ผ่านทางเว็บไซต์กรมควบคุมโรค กระทรวงสาธารณสุข 
วันที่ 3 กุมภาพันธ์ 2563 มีการประชุมคณะกรรมการอำนวยการเตรียมความพร้อม ป้องกัน และแก้ไข
ปัญหาโรคติดต่ออุบัติใหม่แห่งชาติ โดยนายกรัฐมนตรี ได้สั่งการให้ทุกหน่วยงาน และทุกจังหวัดดำเนินมาตรการ
ต่าง ๆ เพื่อป้องกันการติดโรคไวรัสโคโรนา-19 อย่างจริงจังในทุกพื้นที่ โดยให้มีการรายงานผลงานจากทุกจังหวัด
เป็นประจำ 
 
5. การสื่อสารความเสี่ยงกับประชาชน 
● โรคไวรัสโคโรนา-19 ป้องกันได้โดยใช้หลักการป้องกันโรคติดต่อทางเดินหายใจ ได้แก่ล้างมือ สวมหน้ากากอนามัย 
และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และระหว่างเดินทางในต่างประเทศขอให้หลีกเลี่ยงการอยู่ในสถานที่แออัด 
หรือมีมลภาวะ และไม่อยู่ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากเมืองอู่ฮั่น หรือเมืองอื่น ๆ  ในประเทศจีน หากมีไข้ ร่วมกับอาการทางเดิน
หายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันที พร้อมทั้งแจ้งประวัติการเดินทางไป
ประเทศจีน 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก โดยไม่
จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดินหายใจ
สามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
   
 
สามารถดาวนโ์หลดเอกสารที่เกีย่วข้องกับสถานการณ์โรคไวรัสโคโรนา-19 ได้ที่   
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคไวรัสโคโรนา-19  
กรมควบคุมโรค  กระทรวงสาธารณสุข 
 
