ฉบับที่ 187 วันที่8 กรกฎาคม 2563 เวลา12.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่8 กรกฎาคม 2563 จำนวน 11,954,944 ราย มีอาการรุนแรง
58,155 ราย เสียชีวิต 546,720 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
3,097,084 ราย บราซิล 1,674,655 ราย อินเด ีย 743,481 ราย รัสเซีย 694,230 ราย เปรู309,278 ราย
ชิลี301,019 ราย สเปน 299,210 ราย สหราชอาณาจักร 286,349 ราย เม็กซิโก 268,008 ราย และอิหร่าน
245,688 ราย ส่วนจีน เป็นอันดับที่ 22 มีจำนวนผู้ป่วย 84,918 ราย (รวม ฮ่องกง 1,300 ราย มาเก๊า46 ราย)
ประเด็นที่น่าสนใจในต่างประเทศ ณ วันที่ 8 กรกฎาคม 2563
- ประเทศออสเตรเลีย มุขมนตรีรัฐวิกตอเรีย ประกาศล็อกดาวน์เมืองเมลเบิร์น ซึ่งเป็นเมืองเอกของรัฐ
วิกตอเรียและเป็นเมืองใหญ่อันดับ 2 ของออสเตรเลีย ตั้งแต่เวลา23.59 น. ตามเวลาท้องถิ่นของวันที่ 7 กรกฎาคม
2563 (เวลา20.59 น. ตามเวลาในประเทศไทย) และจะมีการปิดพรมแดนทางเหนือที่ติดกับรัฐนิวเซาท์เวลส์
ซึ่งเบื้องต้นมาตรการล็อกดาวน์มีผลบังคับใช้อย่างน้อย 6 สัปดาห์โดยแนวทางปฏิบัติส่วนใหญ่ยังเหมือนการล็อก
ดาวน์เมื่อช่วงเดือนมีนาคมที่ผ่านมาเช่น ประชาชนออกจากบ้านได้เฉพาะการไปทำงาน การไปซื้อหาสิ่งของจำเป็น
เพื่อการอุปโภคบริโภค และการไปพบแพทย์หรือ ซื้อยารักษาโรคเท่านั้น
- ประเทศบราซิล ประธานาธิบดีฌาอีร์โบลโซนาโร ติดเชื้อไวรัส SARS-CoV-2 โดยมีอาการไข้เล็กน้อย
เริ่มป่วยเมื่อวันที่ 5 กรกฎาคม 2563 ซึ่งในช่วงสัปดาห์ที่ผ่านมาประธานาธิบดีบราซิลได้เข้าร่วมงานสังคม และ
งานพิธีการหลายงาน รวมถึงการติดต่อใกล้ชิดกับเอกอัครราชทูตสหรัฐอเมริกาประจำบราซิล ในระหว่างงานเลี้ยง
ฉลองวันชาติสหรัฐอเมริกาเมื่อวันที่ 4 กรกฎาคม 2563
- ประเทศสหรัฐอเมริกากระทรวงการต่างประเทศสหรัฐอเมริกาออกแถลงการณ์เมื่อวันที่ 7 กรกฎาคม
2563 ว่าประธานาธิบดีโดนัลด์ทรัมป์ลงนามในหนังสือส่งถึง เลขาธิการสหประชาชาติ(ยูเอ็น) แจ้งการนำ
สหรัฐอเมริกาลาออกจากการเป็นสมาชิกขององค์การอนามัยโลก (ดับเบิลยูเอชโอ) โดยจะมีผลอย่างเป็นทางการใน
วันที่ 6 กรกฎาคม 2564 ซึ่งในระหว่างนี้รัฐบาลวอชิงตันจะยังคงเดินหน้าผลักดันให้มีการปฏิรูปดับเบิลยูเอชโอ
อย่างมีประสิทธิภาพ
ข้อมูลจากมหาวิทยาลัยจอห์นฮอปกินส์ระบุจำนวนผู้ติดเชื้อไวรัสโคโรนา2019 ภายในประเทศเพิ่มขึ้น
วันเดียวมากกว่า60,000 ราย โดยสถานการณ์ใน 2 รัฐใหญ่ คือ แคลิฟอร์เนีย และเทกซัส มีสถิติผู้ติดเชื้อรายใหม่
พุ่งสูงขึ้นอย่างรวดเร็วเป็นประวัติการณ์ด้านกระทรวงสาธารณสุขประกาศตรวจคัดกรองโรคติดเชื้อไวรัสโคโรนา
2019 โดยไม่คิดค่าใช้จ่ายให้กับประชาชนในกลุ่มรัฐทางใต้ โดยมีการจัดตั้งศูนย์3 แห่ง ที่เมืองแจ็กสันวิลล์ในรัฐ
ฟลอริดาเมืองบาตันรูจ ในรัฐลุยเซียนาและที่เมืองเอดินเบิร์ก ในรัฐเทกซัส
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
วันที่ 7 กรกฎาคม 2563 มีผู้ที่เดินทางเข้า-ออกระหว่างประเทศที่ได้รับการคัดกรอง จำนวน 6,968,136
คน (ข้อมูล ณ วันที่ 6 กรกฎาคม 2563) รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 1,946 ราย รายละเอียดตามตารางที่ 1
ตาราง 1 การคัดกรองผู้ที่เดินทางเข้า-ออกระหว่างประเทศ
ประเภทการคัดกรอง
จำนวนผู้ได้รับ
การคัดกรอง
จำนวนผู้ป่วย
สะสม
ผู้ที่ได้รับการคัดกรอง 6,968,136 คน 1,946 ราย
● คัดกรองที่สนามบิน* (41,665 เที่ยวบิน) 4,494,965 คน 1,938 ราย
● คัดกรองที่ท่าเรือ** 155,790 คน 2 ราย
● ด่านพรมแดนทางบก*** 2,100,719 คน 6 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวฒันะ**** 216,662 คน 0 ราย
หมายเหตุ: *เริ่มดำเนินการตั้งแต่วนัที่ 3 มกราคม 2563, **เริ่มดำเนินการตั้งแต่วันที่1 มกราคม 2563
***เริ่มดำเนินการตั้งแต่วันที่ 1 กุมภาพันธ์2563, ****เริ่มดำเนินการตั้งแต่วันที่ 30 มกราคม 2563
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 8 กรกฎาคม 2563 ณ เวลา12.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
1,336 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 323,642 ราย รายละเอียดตาม
ตารางที่ 2
ตาราง 2 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
จำนวนการตรวจทางห้องปฏิบัติการ 617,928 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวังโรค*
323,642 ราย
9,775 ราย
46,266 ราย
238,245 ราย
ผู้ป่วยที่มีอาการตามนิยามเฝ้าระวังโรค 323,642 ราย
• คัดกรองผู้ที่เดินทางเข้า-ออกระหว่างประเทศ 1,946 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 94,928 ราย โรงพยาบาลรัฐ 226,680 ราย )
321,608 ราย
• อื่นๆ 88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
3,197 ราย
3,083 ราย
56 ราย
58 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด**
3,197 ราย
2,444 ราย
753 ราย
260 ราย
หมายเหตุ: *ข้อมูลปรับปรุงรายสปัดาห์
**เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,766 ราย เพศหญิง 1,431 ราย (ชาย:หญิง = 1.23:1) สัญชาติไทย 2,860 ราย สัญชาติ
อื่น ๆ 326 ราย และไม่ทราบ 11 ราย มีประวัติโรคประจำตัว 198 ราย และไม่มีโรคประจำตัว 2,999 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลดว้ย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 260 ราย จากการตรวจ
คนเข้าเมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• ศูนย์บริหารสถานการณ์แพร่ระบาดของโรคติดเชื้อไวรัสโคโรนา2019 หรือ ศบค. ได้กำหนดมาตรการ
ป้องกันการนำเชื้อก่อโรคโควิด-19 เข้ามาในประเทศไทยสำหรับคณะผู้บัญชาการทหารบก สหรัฐอเมริกาโดยมี
การตรวจหาเชื้อโดยวิธีPCR ก่อนเข้าประเทศ ทำการคัดกรองเข้มงวดตั้งแต่ลงจากเครื่องบิน โดยวัดอุณหภูมิเก็บ
ตัวอย่าง ส่งตรวจทางห้องปฏิบัติการ และจำกัดการเดินทางเฉพาะที่อยู่ในแผนล่วงหน้าใส่หน้ากาก ล้างมือ และ
เว้นระยะห่าง ตลอดระยะเวลาที่ปฏิบัติภารกิจ ระหว่างวันที่ 9-10 กรกฎาคม 2563 โดยจะมีทีมติดตามด้าน
การแพทย์และสาธารณสุขร่วมคณะเพื่อเฝ้าระวังป้องกันโรคตลอดเวลาที่อยู่ในประเทศไทย
4. การสื่อสารความเสี่ยงกับประชาชน
● กรณีมีการเดินทางโดยใช้รถขนส่งสาธารณะทั้งภายในจังหวัด รวมถึงการเดินทางข้ามเขตพื้นที่จังหวัด
o ผู้ประกอบการ ต้องจัดระบบและระเบียบต่าง ๆ เช่น การทำความสะอาดยานพาหนะการคัดกรอง
ผู้โดยสาร การเน้นให้ผู้ให้บริการสวมหน้ากากอนามัยหรือหน้ากากผ้ารวมทั้งให้มีการจอดพักรถ ควร
จัดให้มีการนั่งตามมาตรการการเว้นระยะห่างทางสังคม
o ผู้ใช้บริการ สวมหน้ากากอนามัยหรือหน้ากากผ้าตลอดระยะการเดินทาง และงดการพูดคุย รวมถึง
การรับประทานอาหารบนรถขนส่งสาธารณะและลงทะเบียนก่อนเข้าและออกจากสถานที่
● สำหรับสถานที่ประกอบการอื่นๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้าผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้องกันการแพร่ระบาดของโรคติดเชื้อไวรัสโคโรนา2019
● กรณีที่อยู่ในบริเวณที่ผู้คนพลุกพล่าน หรืออยู่ในสถานที่ที่การระบายอากาศเป็นระบบปิด เช่น อยู่ในห้อง
ประชุม ศูนย์แสดงสินค้าศูนย์การค้าโรงภาพยนต์เป็นต้น ให้ใช้หน้ากากอนามัยหรือหน้ากากผ้าและรักษา
ระยะห่างไม่น้อย กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตาจมูก ปาก
โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข
ภาคผนวก
ประเภท ตอนพิเศษ ง
1. ประกาศ เรื่อง การขยายระยะเวลาการประกาศสถานการณ์ฉุกเฉินในทุกเขตท้องที่ทั่วราชอาณาจักร
(คราวที่ 3) http://www.ratchakitcha.soc.go.th/DATA/PDF/2563/E/153/T_0027.PDF
2. ประกาศ เรื่อง การให้ประกาศที่คณะรัฐมนตรีกำหนดตามประกาศสถานการณ์ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/153/T_0029.PDF
3. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์
ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/153/T_0030.PDF
4. ข้อกำหนด ออกตามความในมาตรา9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 11) http://www.ratchakitcha.soc.go.th/DATA/PDF/2563/E/153/T_0031.PDF
5. ข้อกำหนด ออกตามความในมาตรา9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 12) http://www.ratchakitcha.soc.go.th/DATA/PDF/2563/E/153/T_0035.PDF
6. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (โควิด - 19) ที่ 6/2563
เรื่อง แนวปฏิบัติตามข้อกำหนดออกตามความในมาตรา9 แห่งพระราชกำหนดการบริหารราชการใน
สถานการณ์ฉุกเฉิน พ.ศ. 2548 (ฉบับที่ 5)
http://www.ratchakitcha.soc.go.th/DATA/PDF/2563/E/153/T_0037.PDF
7. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (โควิด - 19) ที่ 7/2563
เรื่อง แนวปฏิบัติตามข้อกำหนดออกตามความในมาตรา9 แห่งพระราชกำหนดการบริหารราชการใน
สถานการณ์ฉุกเฉิน พ.ศ. 2548 (ฉบับที่ 6)
http://www.ratchakitcha.soc.go.th/DATA/PDF/2563/E/153/T_0038.PDF