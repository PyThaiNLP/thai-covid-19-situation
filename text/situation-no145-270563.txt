ฉบับที่ 145 วันที่ 27 พฤษภาคม 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 27 พฤษภาคม 2563 จำนวน 5,701,257 ราย มีอาการ
รุนแรง 53,124 ราย เสียชีวิต 352,573 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
1,725,275 ราย บราซิล 394,507 ราย รัสเซีย 370,680 ราย สเปน 283,339 ราย สหราชอาณาจักร 265,227 ราย
อิตาลี230,555 ราย ฝรั่งเศส 182,722 ราย เยอรมนี181,288 ราย ตุรกี158,762 ราย และอินเดีย 151,876 ราย
ส่วนจีน เป็นอันดับที่ 14 มีจำนวนผู้ป่วย 84,104 ราย (รวม ฮ่องกง 1,066 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 27 พฤษภาคม 2563
- เขตบริหารพิเศษฮ่องกง กำหนดเปิดให้บริการท่าอากาศยานนานาชาติฮ่องกงบางส่วน โดยจะเริ่ม
ให้บริการแวะพักเพื่อเปลี่ยนเครื่องบินก่อนเป็นลำดับแรก แต่ไม่อนุญาตให้เดินทางออกนอกสนามบิน ตั้งแต่วันที่ 1
มิถุนายน 2563 เป็นต้นไป สำหรับกิจการธุรกิจอีกหลายอย่างรวมทั้ง บาร์คาราโอเกะและบริการอบซาวนา
รวมถึงบริการห้องสำหรับจัดงานเลี้ยง มีกำหนดเปิดให้บริการอีกครั้ง ตั้งแต่วันที่ 29 พฤษภาคม 2563 เป็นต้นไป
- ประเทศซาอุดีอาระเบีย เตรียมผ่อนคลายมาตรการล็อกดาวน์ในประเทศ ในวันที่ 28 พฤษภาคม 2563
โดยจะมีการผ่อนคลายมาตรการจำกัดการเดินทาง และยุติการประกาศมาตรการเคอร์ฟิว ในวันที่ 21 มิถุนายน
2563 ยกเว้นเมืองเมกกะพิธีแสวงบุญฮัจย์และอุมเราะห์ยังคงถูกระงับจนกว่าจะมีประกาศเป็นอย่างอื่น การผ่อน
คลายมาตรการล็อกดาวน์เฟสแรกจะลดช่วงเวลาเคอร์ฟิวเป็น 15.00 น. - 06.00 น. ทั่วประเทศ ร้านค้าปลีกและ
ค้าส่งบางแห่ง รวมถึงห้างสรรพสินค้าจะกลับมาเปิดให้บริการอีกครั้ง ในวันที่ 30 พฤษภาคม 2563 รัฐบาลจะเริ่ม
อนุญาตการเดินทางระหว่างพื้นที่อย่างอิสระในเวลา06.00 น. - 20.00 น. เที่ยวบินในประเทศจะกลับมาให้บริการ
อีกครั้ง แต่เที่ยวบินต่างประเทศจะยังคงระงับการให้บริการทั้งเข้าและออก
- ประเทศบังกลาเทศ เจ้าหน้าที่สาธารณสุขในพื้นที่เมืองค็อกซ์บาซาร์ที่ตั้งของค่ายผู้อพยพชาวโรฮีนจา
จำนวนเกือบล้านคน เมื่อวันที่ 25 พฤษภาคม พบว่ามีชาวโรฮีนจาประมาณ 15,000 คน ที่ต้องเข้าสู่กระบวนการ
กักกันโรค หลังจากพบชาวโรฮีนจาติดเชื้อโคโรนาไวรัสสายพันธุ์ใหม่ หรือโควิด-19 ในค่ายพักพิง เพิ่มขึ้นเป็น 29
ราย โดยมีอาการเพียงเล็กน้อยเท่านั้น นอกจากนี้ รัฐบาลได้สร้างศูนย์กักกันโรคเพื่อรักษาผู้ป่วย เอาไว้แล้ว 7 แห่ง
รองรับผู้ติดเชื้อได้ 700 ราย และตั้งเป้าให้สามารถรองรับได้ 2,000 ราย ในช่วงกลางเดือนมิถุนายนนี้
- ประเทศอังกฤษ เตรียมเปิดกิจการห้างสรรพสินค้าร้านค้าปลีก และอื่นๆ โดยให้เวลาห้างร้านต่าง ๆ
เตรียมการเพื่อบริหารจัดการความเสี่ยงของการแพร่ระบาดของโรคโควิด -19 ให้ได้ตามแนวปฏิบัติของทางการ
เป็นเวลา3 สัปดาห์โดยระบุว่าตลาดกลางแจ้ง และโชว์รูมรถยนต์สามารถเปิดให้บริการได้ตั้งแต่วันที่ 1 มิถุนายน
เป็นต้นไป ถ้าหากสามารถดำเนินการตามแนวปฏิบัติของรัฐบาลได้ ในขณะที่กิจการค้าปลีกที่ไม่จำเป็นอื่น ๆ อาทิ
ร้านขายเสื้อผ้ารองเท้าของเล่น เฟอร์นิเจอร์ร้านหนังสือ ร้านจำหน่ายอุปกรณ์อีเลคทรอนิกส์ร้านตัดเสื้อ สถาน
ประมูล สตูดิโอถ่ายภาพ และตลาดในร่ม จะเริ่มเปิดกิจการได้ตั้งแต่ 15 มิถุนายน เป็นต้นไป
- ประเทศฟิลิปปินส์ยังไม่อนุญาตให้เด็กกลับไปเรียนหนังสือที่โรงเรียน จนกว่าจะมีวัคซีนป้องกันไวรัส
โควิด-19 ซึ่งเด็กนักเรียนชาวฟิลิปปินส์มีกำหนดจะกลับมาเรียนในช่วงปลายเดือนสิงหาคมนี้
- ประเทศเกาหลีใต้ ดำเนินการจับกุมผู้ทีล่ะเมิดกฎกักตัว จำนวน 1 ราย เนื่องจากออกจากศูนย์กักกันโดย
ไม่ได้รับอนุญาต 2 ครั้ง และได้เพิ่มมาตรการป้องกันการแพร่ระบาด หลังจากพบคลัสเตอร์ใหม่ในไนท์คลับ
ย่านอิแทวอนกลางกรุงโซลเมื่อหลายวันก่อน ตั้งแต่วันที่ 26 พฤษภาคม 2563 เป็นต้นไป ประชาชนทั่วประเทศ
ต้องสวมหน้ากากเมื่อใช้บริการรถโดยสารสาธารณะและแท็กซี่
- ประเทศญี่ปุ่น ยังไม่อนุมัติให้ใช้ยาฟาวิพิราเวียร์(Favipiravir) หรือมีชื่อทางการค้าว่ายาอาวิแกน
(Avigan) ซึ่งผลิตโดยบริษัทโตยามะเคมิคอล ในประเทศญี่ปุ่น ในการรักษาผู้ป่วยโรคโควิด-19 ภายในเดือน
พฤษภาคมนี้ เนื่องจากยังไม่มีการยืนยันแน่ชัดถึงประสิทธิภาพและความปลอดภัยของยาในการรักษาผู้ป่วยโควิด
- องค์การอนามัยโลก (WHO) ออกมาระบุว่าทวีปอเมริกาได้กลายเป็นศูนย์กลางการแพร่ระบาดใหม่ของ
ไวรัสโคโรนาเนื่องจากมีจำนวนผู้ติดเชื้อและผู้เสียชีวิตเพิ่มสูงขึ้นอย่างต่อเนื่องในช่วงที่ผ่านมาโดยเฉพาะใน
ประเทศเปรูชิลีเอลซัลวาดอร์กัวเตมาลาและนิการากัว ที่มีแนวโน้มเพิ่มขึ้นอย่างรวดเร็ว นอกจากนี้ ผู้อำนวยการ
ขององค์การอนามัยโลกที่ดูแลพื้นที่ในทวีปอเมริกาและหัวหน้าองค์กรสาธารณสุขอเมริกัน ย้ำว่าขณะนี้ยังไม่ใช่เวลา
ที่ประเทศต่าง ๆ จะผ่อนคลายมาตรการคุมเข้ม
- ประเทศมาเลเซีย ใช้ยาไฮดรอกซีคลอโรควินเพื่อการวิจัยกับผู้ป่วยโรคโควิด-19 โดยมีวัตถุประสงค์สำคัญ
เพื่อป้องกันไม่ให้อาการของผู้ป่วยทรุดตั้งแต่ต้น ผู้เชี่ยวชาญทุกแขนงที่เกี่ยวข้องยังไม่สรุปอย่างเป็นทางการ
เกี่ยวกับประสิทธิภาพของยาตัวนี้ที่มีต่ออาการติดเชื้อไวรัสโคโรนาสายพันธุ์ใหม่ แต่ในเวลาเดียวกันยังมีการศึกษา
เพื่อลดการเกิดผลข้างเคียง และความพยายามให้ยาชนิดนี้ปริมาณน้อยที่สุดเท่าที่เป็นไปได้ จึงขอให้ทุกฝ่ายรอ
รายงานขององค์การอนามัยโลกเกี่ยวกับเรื่องนี้ ซึ่งสอดคล้องกับแถลงการณ์ของสภาวิจัยการแพทย์อินเดีย
ที่สนับสนุนการใช้ยาไฮดรอกซีคลอโรควินเพื่อป้องกัน ภายใต้การควบคุมอย่างเคร่งครัด
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
26 พฤษภาคม 2563 รวมทั้งสิ้น 39,348 เที่ยวบิน ผู้เดินทางได้รับการคัดกรองสะสมรวม 4,442,140 ราย พบผู้ป่วยที่
มีอาการเข้าได้ตามนิยามการคัดกรองจำนวน 1,269 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563
ถึงวันที่ 26 พฤษภาคม 2563 มียอดการคัดกรองเรือสะสม 2,586 ลำมีผู้ที่เดินทางได้รับการคัดกรองสะสมรวม
146,803 ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดน
ทางบก ตั้งแต่วันที่ 1 กุมภาพันธ์2563 ถึง 26 พฤษภาคม 2563 มีผู้ได้รับการคัดกรองสะสมรวม 1,962,138 ราย และ
การคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
27 พฤษภาคม 2563 ได้ทำการคัดกรองรวมทั้งสิ้น 184,863 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,271 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 27 พฤษภาคม 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
8,084 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 176,045 ราย รายละเอียดตาม
ตารางที่ 1
ตาราง 1 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
ผู้ป่วยที่มีอาการตามนิยามเฝ้าระวังโรค 176,045 ราย
● คัดกรองพบที่สนามบิน สุวรรณภูมิ(1,200) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,269 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 64,400 ราย โรงพยาบาลรัฐ 109,468 ราย
และอยู่ระหว่างการสอบสวน 818 ราย)
174,686 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล**
• เสียชีวิต
3,054 ราย
2,945 ราย
52 ราย
57 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
3,054 ราย
2,444 ราย
610 ราย
117 ราย
หมายเหตุ: *เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
**วันที่ 19 พฤษภาคม 2563 แหล่งข้อมูลจากกรมส่งเสริมบริการสุขภาพ
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 3,054 ราย รักษาหายและแพทย์ให้กลับ
บ้าน 2,945 ราย ผู้ป่วยยืนยันที่เสียชีวิต 57 ราย
ตั้งแต่วันที่ 18 มกราคม ถึงวันที่ 22 พฤษภาคม 2563 (สัปดาห์ที่ 21) มีจำนวนการตรวจวินิจฉัยโรคติดเชื้อ
ไวรัสโคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี
RT-PCR ทั้งหมด 375,453 ตัวอย่าง คิดเป็นจำนวนการตรวจวินิจฉัยเฉลี่ยวันละ6,500 ตัวอย่าง แบ่งเป็นผู้ป่วยที่มี
อาการตามนิยามการเฝ้าระวังโรค 153,991 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติม
และการติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,775 ราย ผู้เดินทางที่เฝ้าระวังอาการ ณ
พื้นที่กักกันแห่งรัฐ 24,143 ราย และผู้ป่วยที่มีอาการไม่เข้าเกณฑ์การเฝ้าระวังโรค 187,274 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 27 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ 9 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 117 ราย เป็น
คนไทยที่กลับมาจากประเทศอินโดนีเซีย 63 ราย ปากีสถาน 10 ราย สหรัฐอเมริกา7 ราย ซาอุดิอาระเบีย 6 ราย
สหรัฐอาหรับเอมิเรตส์5 ราย มาเลเซีย 4 ราย รัสเซีย 3 ราย อียิปต์3 ราย สหราชอาณาจักร 2 ราย คาซัคสถาน 2
ราย คูเวต 2 ราย อินเดีย 2 ราย ญี่ปุ่น 2 ราย เนเธอร์แลนด์1 ราย บาห์เรน 1 ราย ฟิลิปปินส์1 ราย จีน 1 ราย
กาตาร์1 ราย และไม่ทราบ 1 ราย แบ่งเป็น ชลบุรี24 ราย จังหวัดสงขลา22 ราย สตูล 18 ราย กรุงเทพมหานคร
17 ราย ปัตตานี13 ราย ยะลา9 ราย นราธิวาส 7 ราย สมุทรปราการ 4 ราย และกระบี่ 3 ราย วันที่ 8 พฤษภาคม
2563 พบผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลาอำเภอสะเดาจังหวัดสงขลา
จำนวน 65 ราย มีสัญชาติพม่า37 ราย โรฮีนจา20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา1
ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,665 ราย เพศหญิง 1,389 ราย (ชาย:หญิง = 1.20:1) สัญชาติไทย 2,717 ราย พม่า
56 ราย จีน 35 ราย ฝรั่งเศส 29 ราย อังกฤษ 24 ราย โรฮีนจา20 ราย อเมริกา13 ราย รัสเซีย 12 ราย ญี่ปุ่น 11
ราย อินเดีย 9 ราย แคนาดา8 ราย เยอรมนี9 ราย อิตาลี9 ราย เบลเยียม 6 ราย สวิตเซอร์แลนด์6 ราย สวีเดน 6
ราย เดนมาร์ก 5 ราย ฟิลิปปินส์5 ราย สิงคโปร์5 ราย ออสเตรเลีย 5 ราย ปากีสถาน 4 ราย มาเลเซีย 4 ราย
เวียดนาม 4 ราย กัมพูชา3 ราย เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์2 ราย
บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย มาลี1 ราย คูเวต 1 ราย เซอร์เบีย 1
ราย ตูนีเซีย 1 ราย ไต้หวัน 1 ราย นิวซีแลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย เม็กซิกัน
1 ราย ยูเครน 1 ราย เยเมน 1 ราย ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี1
ราย ไม่ทราบ 12 ราย มีประวัติโรคประจำตัว 140 ราย และไม่มีโรคประจำตัว (2,914 ราย) พบผู้ป่วยจากการคัด
กรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง
1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 117 ราย จากการตรวจคนเข้า
เมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• รัฐบาลไทยมีประกาศต่ออายุพ.ร.ก.ฉุกเฉิน โดยคำนึงถึงเหตุผลด้านสาธารณสุขเป็นหลัก
เนื่องจากประเทศไม่สามารถใช้เพียง พ.ร.บ.โรคติดต่อในการแก้ปัญหาได้ รัฐบาลจึงจำเป็นต้องคง พ.ร.ก.ฉุกเฉิน
เอาไว้เพื่อเป็นเครื่องมือในการกำกับดูแล และควบคุมสถานการณ์มีความจำเป็นในการบูรณาการการทำงาน
ร่วมกันให้เป็นเอกภาพ มีความรวดเร็ว และมีประสิทธิภาพ อาจส่งผลกระทบต่อประชาชนบางส่วน แต่จะค่อยๆ
ผ่อนคลายข้อกำหนดต่าง ๆ เพื่อให้ผลกระทบนั้น เกิดขึ้นกับประชาชนอย่างน้อยที่สุด
• นพ.อนุพงศ์สุจริยากุล ผู้ทรงคุณวุฒิกรมควบคุมโรค กล่าวถึงการสำรวจพฤติกรรมของประชาชน
ในช่วงสถานการณ์ของโรคติดเชื้อไวรัสโคโรนา2019 พบว่าเปรียบเทียบในช่วงก่อนมาตรการผ่อนปรนระยะที่ 1
ระหว่างวันที่ 23 - 30 เมษายน 2563 และช่วงหลังมาตรการผ่อนปรน ระหว่างวันที่ 8-14 พฤษภาคม 2563 พบว่า
พฤติกรรมของประชาชนโดยรวม ลดลงจากเดิมร้อยละ77.6 เป็น ร้อยละ72.5 โดยพฤติกรรมที่มีแนวโน้มลดลง
ได้แก่ การสวมใส่หน้ากากอนามัยเมื่อออกจากบ้าน การไม่นำมือสัมผัสใบหน้าปฏิบัติการล้างมือด้วยน้ำสบู่หรือ
เจลแอลกอฮอล์และการกินร้อน ใช้ช้อนกลาง ส่วนพฤติกรรมการเว้นระยะห่างระหว่างบุคคล มีแนวโน้มเพิ่มขึ้น
จากร้อยละ60.7 เป็นร้อยละ65.3
• ปลัดกระทรวงสาธารณสุข มอบหมายให้ผู้ตรวจราชการกระทรวงสาธารณสุข และนายแพทย์
สาธารณสุขจังหวัดที่มีการก่อสร้างในพื้นที่โรงพยาบาล เร่งสำรวจไซต์งาน พร้อมจัดให้มีการปฏิบัติงานในรูปแบบ
ใหม่ (New Normal) เพื่อเป็นต้นแบบให้หน่วยงานอื่น ๆ ผู้ประกอบการจะต้องควบคุมความสะอาดที่พัก ห้องน้ำ
อุปกรณ์และสิ่งของที่ใช้ร่วมกัน จัดให้มีที่ล้างมือพร้อมสบู่หรือเจลแอลกอฮอล์เว้นระยะห่างระหว่างบุคคล และ
ต้องมีการคัดกรองตรวจไข้เบื้องต้นก่อนเข้าทำงาน ในส่วนของคนงานและคนในครอบครัวให้หมั่นสังเกตอาการ
ล้างมือบ่อย ๆ หลีกเลี่ยงการรับประทานหรือสังสรรค์เป็นกลุ่ม กินอาหารปรุงสุกใช้ช้อนกลางส่วนตัว หรือแยก
สำรับ สวมหน้ากากอนามัยแบบผ้าและงดสัมผัสใบหน้า
• วันที่ 26 พฤษภาคม 2563 ราชกิจจานุเบกษาเผยแพร่กฎกระทรวงยกเว้นค่าธรรมเนียมรายปี
ให้แก่ผู้ประกอบกิจการโรงงาน พ.ศ. 2563 อาศัยอำนาจตามความในมาตรา6 วรรคหนึ่ง แห่งพระราชบัญญัติ
โรงงาน พ.ศ. 2535 ซึ่งแก้ไขเพิ่มเติมโดยพระราชบัญญัติโรงงาน (ฉบับที่2) พ.ศ. 2562 และมาตรา43 วรรคสอง
แห่งพระราชบัญญัติโรงงาน พ.ศ. 2535 ซึ่งแก้ไขเพิ่มเติมโดยพระราชบัญญัติโรงงาน(ฉบับที่3 ) พ.ศ. 2562
รัฐมนตรีว่าการกระทรวงอุตสาหกรรมออกกฎกระทรวงไว้ดังนี้ ข้อ 1 กฎกระทรวงนี้ให้ใช้บังคับเมื่อพ้นกำหนดสิบ
ห้าวันนับแต่วันประกาศในราชกิจจานุเบกษาเป็นต้นไป ข้อ2 ให้ยกเว้นค่าธรรมเนียมรายปีเป็นระยะเวลาหนึ่งปีแก่
ผู้ประกอบกิจการโรงงานจำพวกที่ 2 และจำพวกที่ 3 ทุกขนาดนับแต่วันที่กฎกระทรวงนี้ใช้บังคับ ให้ไว้ ณ วันที่ 21
พฤษภาคม พ.ศ. 2563
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข