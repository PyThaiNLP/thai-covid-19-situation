-
ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,787,514 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 451,449 ราย
จำนวนการตรวจทางห้องปฏิบัติการ 1,474,060 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,046,650 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,046,650 ราย
• คัดกรองผู้ที่เดินทางเข้า-ออกระหว่างประเทศ 4,137 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 266,403 ราย โรงพยาบาลรัฐ 776,022 ราย)
1,042,425 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 406 วันที่ 12 กุมภาพันธ์2564 เวลา 12.00
น.
1. ประเด็นที่น่าสนใจในต่างประเทศ ณ วันที่ 12 กุมภาพันธ์ 2564
• องค์การอนามัยโลก (WHO) ระบุว่า การฉีดวัคซีนป้องกันโควิด 19 ที่พัฒนาโดยบริษัทแอสตร้าเซนเน
ก้าและมหาวิทยาลัยออกซฟอร์ดนั้น มีประโยชน์มากกว่าความเสี่ยง ยังคงแนะนำให้ใช้วัคซีนของแอสตร้าเซนเนก้า
แม้ว่าไวรัสกลายพันธุ์จะแพร่ระบาดอยู่ในประเทศนั้นๆ ก็ตาม
• สหรัฐอเมริกา เจ้าหน้าที่สาธารณสุข แถลงว่า เพื่อให้บรรลุความเท่าเทียมทางเชื้อชาติ ฝ่ายบริหารของ
ประธานาธิบดีโจไบเดนจะเริ่มแจกจ่ายวัคซีนให้กับคลินิกที่ได้รับทุนจากรัฐบาลกลางในชุมชนด้อยโอกาส
• สหรัฐอเมริกา ผู้เชี่ยวชาญด้านสุขภาพ กล่าวถึงการฉีดวัคซีนป้องกันโควิด 19 ว่าการจัดสรรและส่งมอบวัคซีน
อย่างเพียงพอให้กับประเทศที่กำลังพัฒนายังคงเป็นความท้าทาย จะต้องแก้ปัญหาร่วมกันและช่วยเหลือกัน เพราะการ
ไม่จัดหาวัคซีน ให้กลุ่มประเทศดังกล่าวจะส่งผลเสียต่อสุขภาพของมนุษย์ทั่วโลก
• สหรัฐอเมริกา เมืองซานฟรานซิสโกได้ยื่นคำสั่งศาลฉุกเฉิน บังคับให้โรงเรียนของรัฐเปิดการเรียนการสอน โดย
มีข้อสรุปว่า โรงเรียนจะกลับไปเปิดการเรียนการสอนด้วยความปลอดภัย โดยจะต้องปฏิบัติตามมาตรการป้องกันโรค
• อังกฤษ ผู้เชี่ยวชาญ กล่าวว่า ไวรัสโควิด 19 สายพันธุ์ที่พบในประเทศอังกฤษ B1.1.7 ขณะนี้มีการแพร่
ระบาดไปกว่า 80 ประเทศ คาดว่าจะกลายเป็นไวรัสสายพันธุ์หลักของโลก
• มาเลเซีย คณะรัฐมนตรีได้อนุมัติให้ชาวต่างชาติที่อาศัยอยู่ในประเทศรับวัคซีนป้องกันโควิด 19 ฟรี รวมทั้งการ
กักกัน โดยมีหลักการคือ สภาพแวดล้อมจะปราศจากโควิด 19 ได้ก็ต่อเมื่อผู้ที่อยู่อาศัยในประเทศได้รับวัคซีนมากที่สุด
• สาธารณรัฐอินเดีย ฝ่ายค้านของอินเดียขอให้รัฐบาลกลางยุติการจัดหาวัคซีนป้องกันโควิด 19 “Bharat Biotech
COVID-19” ที่ผลิตเองในประเทศ จนกว่าจะพิสูจน์ประสิทธิภาพได้ในการทดลองระยะสุดท้ายซึ่งจะเสร็จสิ้นในเดือนหน้า
• ความคืบหน้าการฉีดวัคซีนป้องกันโรคโควิด 19 ของทั่วโลก โดยมีการฉีดไปแล้วกว่า 159 ล้านโดส ใน 76 ประเทศ
2. มาตรการในประเทศไทย
• กระทรวงสาธารณสุข จะดำเนินการเลือกวัคซีนป้องกันโควิด 19 ที่มีความปลอดภัย ลดอาการป่วยรุนแรง ลด
อัตราการเสียชีวิต ลดการแพร่เชื้อ และฉีดวัคซีนให้ครอบคลุมกลุ่มเป้าหมาย ซึ่งดำเนินการเตรียมฉีดในสถานพยาบาล
กว่า 1,000 แห่ง โดยมีระบบติดตามอาการหลังฉีดทาง Line OA “หมอพร้อม” และมีการติดตามเยี่ยมบ้านด้วย
อาสาสมัครวาธารณสุขและเจ้าหน้าที่ของโรงพยาบาลส่งเสริมสุภาพตำบล
• ศูนย์บริหารสถานการณ์โควิด 19 (ศบค) รัฐบาลจัดหาวัคซีนป้องกันโควิด 19 โดยการนำเข้าและผลิตเอง จำนวน 63
ล้านโดส ซึ่งเพียงพอต่อประชากร 31.5 ล้านคน (ร้อยละ 50 ของประชากร) ครอบคลุมกลุ่มเสี่ยงและบุคลากรสาธารณสุขตาม
หลักสากล ทั้งนี้อยู่ระหว่างการติดตามผู้ผลิตวัคซีนรายอื่น เพื่อจัดหาวัคซีนที่มีคุณภาพและปลอดภัยให้ประชาชนชาวไทย
• จังหวัดปทุมธานี มีคำสั่งปิดสถานที่เป็นการชั่วคราว (สถานที่พบผู้ป่วยยืนยันโรคโควิด 19) เป็นเวลา 5 วัน ตั้งแต่
วันที่ 12 – 15 กุมภาพันธ์ ได้แก่ 1) ตลาดสุชาติรวมถึงอาคารพาณิชย์โดยรอบ ตำบลประชาธิปัตย์ อำเภอธัญบุรี 2) ตลาด
พรพัฒน์รวมถึงอาคารพาณิชย์โดยรอบ ตำบลประชาธิปัตย์ อำเภอธัญบุรี 3) ห้ามเคลื่อนย้ายแรงงานต่างด้าวที่เกี่ยวเนื่อง
กับพื้นที่ดังกล่าวข้างต้น และให้กักตัวเองเป็นเวลา 14 วัน ตามคำสั่งเจ้าพนักงานควบคุมโรคติดต่อในพื้นที่
3. ประเมินความเสี่ยงสถานการณ์โรคติดเชื้อไวรัสโคโรนา 2019
สถานการณ์การระบาดของโรคติดเชื้อไวรัสโคโรนา 2019 ในประเทศไทยในระลอกใหม่นี้ พบผู้ติดเชื้อ
มากกว่า 2 หมื่นรายแล้ว แนวโน้มผู้ติดเชื้อในชุมชนรายวันลดลงอยู่ในระดับต่ำกว่า 100 รายต่อวัน แต่ยังคงพบผู้ติด
เชื้อจากการคัดกรองเชิงรุกเป็นจำนวนมากโดยเฉพาะในจังหวัดสมุทรสาคร ซึ่งในวันนี้พบผู้ติดเชื้อเป็นจำนวนมากจาก
การคัดกรองเชิงรุกในจังหวัดปทุมธานีด้วย โดยมากกว่าครึ่งยังคงพบในคนสัญชาติเมียนมา ซึ่งในการระบาดระลอกนี้
ในภาพรวมพบผู้ติดเชื้อเป็นสัญชาติเมียนมามากกว่า 1.3 หมื่นคน หรือคิดเป็นเกือบสองในสามของผู้ติดเชื้อทั้งหมด
ของการระบาด แสดงให้เห็นว่าแหล่งที่มีแรงงานข้ามชาติเป็นจำนวนมาก โดยเฉพาะในภาคกลางและภาคตะวันตก
ยังคงเป็นจุดที่มีความเสี่ยง จึงควรมีการคัดกรองอย่างต่อเนื่อง และตรวจสอบแรงงานที่อาจลักลอบเข้าประเทศอย่าง
ผิดกฎหมาย ในขณะที่ความร่วมมือ ในการป้องกันตนเอง และลดความเสี่ยงในการแพร่กระจายเชื้อยังคงเป็นเรื่องที่
จำเป็น จึงขอความร่วมมือประชาชนในการสวมใส่หน้ากากอนามัย ล้างมือบ่อย ๆ ลดการเดินทางที่ไม่จำเป็น
โดยเฉพาะสถานที่เสี่ยงที่มีคนรวมกันอยู่อย่างแออัด สแกนไทยชนะ หรือใช้หมอชนะเมื่อเดินทางไปยังที่ต่าง ๆ และ
หากมีอาการไข้ ไอ เจ็บคอ มีน้ำมูก หรือจมูกไม่รับกลิ่น ลิ้นไม่รับรส ให้รีบพบแพทย์ และเปิดเผยประวัติการเดินทาง
ให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข