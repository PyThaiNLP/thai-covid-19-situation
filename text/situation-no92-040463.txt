   
 
ฉบับที่ 92 วันที่ 4 เมษายน 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 202 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 4 เมษายน จำนวน 1,120,099 ราย มีอาการรุนแรง 39,411 
ราย เสียชีวิต 59,257 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 277,522 ราย 
อิตาลี 119,827 ราย สเปน 119,199 ราย เยอรมนี 91,159 ราย จีน 82,526 ราย (รวม ฮ่องกง 845 ราย มาเก๊า 42 ราย) 
ฝรั่งเศส 82,165 ราย อิหร่าน 53,183 ราย สหราชอาณาจักร 38,168 ราย ตุรกี 20,921 ราย และสวิสเซอร์แลนด์ 
19,702 ราย 
ประเด็นที่น่าสนใจในต่างประเทศ ณ วันที่ 4 เมษายน 2563 
- ประเทศสหรัฐอเมริกา ประธานาธิบดีสหรัฐฯ แนะนำชาวอเมริกันสวมหน้ากากอนามัย เพื่อป้องกันโรค 
ติดเชื้อไวรัสโคโรนา 2019 แต่มาตรการนี้ไม่ได้เป็นข้อบังคับ และย้ำว่าควรใช้หน้ากากผ้า เพื่อสงวนหน้ากาก
อนามัยให้กับบุคลากรทางการแพทย์ ที่เป็นด่านหน้าในการรับมือการระบาดโดยตรง  การเปลี่ยนแปลงมาตรการ
ด้านสาธารณสุขของสหรัฐเกิดขึ้นหลังจากโรคดังกล่าวเริ่มระบาดหนักในสหรัฐฯ นอกจากนี้ยังได้ประกาศคำสั่งห้าม
บริษัท 3M ซึ่งเป็นผู้ผลิตและผู้ส่งออกหน้ากากอนามัยรุ่น N95 รายใหญ่ของโลก ส่งออกหน้ากากอนามัย N95 ไป
ยังต่างประเทศ ยกเว้นไปยังอิตาลีและสเปน ซึ่งได้รับผลกระทบอย่างหนักจากการแพร่ระบาดของโรคติดเชื้อไวรัส
โคโรนา 2019 
- สาธารณรัฐเกาหลีใต้ รัฐบาลเกาหลีใต้จะขยายนโยบายการรณรงค์การรักษาระยะห่างทางสังคมแบบ
เข้มงวดที่จะสิ้นสุดในวันจันทร์ เนื่องจากความกังวลเกี่ยวกับผู้ป่วยโรคติดเชื้อไวรัสโคโรนา 2019 ยังคงมีอยู่และมี
การระบาดใหม่ในกลุ่มเล็กๆ 
- สาธารณรัฐประชาชนจีน เจ้าหน้าที่ระดับสูงในอู่ฮั่นได้เตือนประชาชนควรหลีกเลี่ยงการออกนอกบ้านเว้น
แต่มีความจำเป็นท่ามกลางความเสี่ยงของการกลับมาแพร่ระบาดของโรคติดเชื้อไวรัสโคโรนำ 2019 ซึ่งเป็น
มาตรการเพื่อป้องกันและหลีกเลี่ยงการติดเชื้อซ้ำ 
- สาธารณรัฐสิงคโปร์ รัฐบาลสิงคโปร์ออกมาตรการให้สระว่ายน้ำสาธารณะ คันทรีคลับ ยิม สิ่งอำนวยความ
สะดวกด้านสันทนาการทั้งหมดในโรงแรม รวมถึงสถานที่ออกกำลังกายในสิงคโปร์ปิดเป็นเวลาหนึ่งเดือน ตั้งแต่วันที่ 7 
เมษายน ถึง 4 พฤษภาคม เพื่อป้องกันการแพร่กระจายของโรคติดเชื้อไวรัสโคโรนา 2019 และประกาศห้าม
รับประทานอาหารที่ร้านอาหาร รวมถึงอาหารหาบเร่ และร้านกาแฟ แต่สามารถซื้อกลับบ้าน หรือบริการจัดส่งได้
เท่านั้น ตั้งแต่วันที่ 7 เมษายน 2563 เป็นต้นไป รัฐบาลยังจะแจกจ่ายหน้ากากที่ใช้ซ้ำได้ให้กับทุกครัวเรือนตั้งแต่
วันที่ 5 เมษายน 2563 ซึ่งหน้ากากอนามัยจะยังคงเก็บไว้สำหรับบุคลากรทางการแพทย์ 
- สาธารณรัฐสังคมนิยมเวียดนาม สั่งระงับบริการแกร็บไบค์ หรือบริการเรียกมอเตอร์ไซค์รับจ้างผ่าน 
แอปพลิเคชันในกรุงฮานอย เมืองหลวงของประเทศ จนถึงวันที่ 15 เมษายน นี้ เพื่อควบคุมการแพร่ระบาดของโรค
ติดเชื้อไวรัสโคโรนา 2019 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่  
3 เมษายน 2563 รวมทั้งสิ้น 36,583 เที่ยวบิน ผู้เดินทางได้รับการคัดกรองสะสมรวม 4,386,911 ราย พบผู้ป่วยที่มี
อาการเข้าได้ตามนิยามการคัดกรองจำนวน 555 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
   
 
วันที่ 3 เมษายน 2563 มียอดการคัดกรองเรือสะสม 1,356 ลำ มีผู้ที่เดินทางได้รับการคัดกรองสะสมรวม 131,654
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 3 เมษายน 2563 มีผู้ได้รับการคัดกรองสะสมรวม 1,760,829 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
3 เมษายน 2563 ได้ทำการคัดกรองรวมทั้งสิ้น 143,664 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 557 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 4 เมษายน 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 805 
ราย รวมยอดผู้ป่วยสะสมทั้งหมด จำนวน 24,474 ราย รายละเอียดตามตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม 24,474 ราย 
● คัดกรองพบที่สนามบิน (สุวรรณภูมิ (486)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
    555 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
    (โรงพยาบาลเอกชน 8,525 ราย โรงพยาบาลรัฐ 15,304 ราย) 
 23,829 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์
และอู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
ผู้ป่วยยืนยันที่มีอาการรุนแรง 
      2,067 ราย  
        674 ราย 
      1,373 ราย 
       20 ราย 
       23 ราย 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 2,067 ราย รักษาหายและแพทย์ให้กลับ
บ้าน 674 ราย ผู้ป่วยยืนยันที่เสียชีวิต 20 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 35 ปี  
(5 เดือน - 86 ปี) เพศชาย 1,124 ราย เพศหญิง 874 ราย (ชาย:หญิง = 1.29:1) ไม่ทราบเพศ 69 ราย สัญชาติ
ไทย 1,771 ราย จีน 33 ราย ฝรั่งเศส 22 ราย อังกฤษ 20 ราย ญี่ปุ่น 10 ราย อเมริกา 9 ราย แคนาดา 8 ราย 
พม่า 7 ราย เยอรมนี 7 ราย รัสเซีย 7 ราย อิตาลี 6 ราย เดนมาร์ก 5 ราย สวีเดน 5 ราย เบลเยียม 5 ราย 
สวิตเซอร์แลนด์ 4 ราย ปากีสถาน 4 ราย เกาหลีใต้ 3 ราย สิงคโปร์ 3 ราย โปรตุเกส 2 ราย อินโดนีเซีย 2 ราย 
สเปน 2 ราย กัมพูชา 2 ราย อินเดีย 2 ราย มาเลเซีย 2 ราย ออสเตรเลีย 2 ราย ฟิลิปปินส์ 2 ราย อุซเบกิสถาน  
1 ราย อิหร่าน 1 ราย นิวซีแลนด์ 1 ราย ฟินแลนด์ 1 ราย ยูเครน 1 ราย ลาว 1 ราย แอลเบเนีย 1 ราย ไต้หวัน  
   
 
1 ราย เซอร์เบีย 1 ราย เวียดนาม 1 ราย ไลบีเรีย 1 ราย ฮังการี 1 ราย เม็กซิโก 1 ราย ตูนีเซีย 1 ราย อินเดีย/
ไทย 1 ราย  ไม่ทราบ 107 ราย ประวัติโรคประจำตัวที่พบ ได้แก่ ความดันโลหิตสูง (15 ราย) ภูมิแพ้ (13 ราย) 
เบาหวานและความดันโลหิตสูง (9 ราย) หอบหืด (7 ราย) เบาหวาน (6 ราย) ความดันโลหิตสูง หัวใจโต และเกาต์ 
(1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย) เบาหวาน ความดันโลหิตสูง และไตวาย
เรื้อรัง (1 ราย) ไขมันในเลือดสูง (1 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง  และ
เกาต์ (1 ราย) เบาหวานและไตวายเรื้อรัง (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้น
เลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี (1 ราย) 
ลมชัก (1 ราย) สะเก็ดเงิน (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส 
(1 ราย) ไทรอยด์ (1 ราย) เกล็ดเลือดต่ำ (1 ราย) ไมเกรน (1 ราย) กล้ามเนื้ออ่อนแรง (1 ราย) ตับแข็ง (1 ราย)     
เบาหวาน ไขมันในเลือดสูงและติดเชื้อเอชไอวี (1 ราย) ความดันโลหิตสูงและไขมันในเลือดสูง (1 ราย)  เบาหวาน 
ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย)  
ไม่มีโรคประจำตัว (1,989 ราย) พบผู้ป่วยจากการคัดกรองที่สนามบิน 39 ราย เข้ารักษาในโรงพยาบาลด้วยตนเอง 
1,292 ราย จากการติดตามผู้สัมผัส 736 ราย และคัดกรองพบในกลุ่มพลเมืองไทยที่รับกลับจากเมืองอู่ฮั่น 1 ราย 
3. มาตรการในประเทศไทย 
• กรมสนับสนุนบริการสุขภาพ ยันผู้ป่วยโรคติดเชื้อไวรัสโคโรนา 2019 หรือผู้ป่วยที่เข้าข่ายเกณฑ์
สอบสวนโรคทุกรายสามารถรักษาฟรีไม่เสียค่าใช้จ่าย ตามประกาศกระทรวงสาธารณสุข หากมีการเรียกเก็บค่า
รักษาให้แจ้งมาที่กรมสนับสนุนบริการสุขภาพ โดยจะให้โรงพยาบาลเอกชนจ่ายย้อนหลัง ทั้งนี้โรงพยาบาลเอกชนที่
มีการรักษาผูป้่วยโควิด-19 ให้ทำเรื่องเบิกค่าใช้จ่ายมาที่สำนักงานหลักประกันสุขภาพแห่งชาติ (สปสช.) 
• ศูนย์บริหารสถานการณ์ โควิด ทำเนียบรัฐบาล เปิดเผยว่า พล.อ.ประยุทธ์ จันทร์โอชา 
นายกรัฐมนตรี ได้มีคำสั่งติดตามตัวผู้ที่หลบหนีและไม่ยอมกักตัวทั้งหมดมากักตัว หลังคนไทยที่เพิ่งเดินทางกลับ
ต่างประเทศไม่ยอมกักตัวเมื่อเดินทางมาถึงสนามบินสุวรรณภูมิ และปฏิเสธที่จะเข้ารับการกักตัวตามมาตรการของ
รัฐบาล ซึ่งจัดสถานที่ไว้รอรับ และจะพิจารณาดำเนินคดีหากพบว่าฝ่าฝืนตาม พ.ร.ก. ฉุกเฉิน 
• สำนักงานการบินพลเรือนแห่งประเทศไทย (กพท.) ออกคำสั่งห้ามอากาศยานทำการบินเข้าสู่
ประเทศไทยเป็นการชั่วคราว 3 วัน ตั้งแต่วันที่ 4 เมษายน 2563 เวลา 00.01 น. จนถึงวันที่ 6 เมษายน 2563 
เวลา 23.59 น. หลังจากเกิดเหตุป่วนหนีกักตัวที่สนามบินสุวรรณภูมิ เที่ยวบินนำคนกลับบ้านยังสามารถมาได้ แต่
ผู้โดยสารต้องถูกกักตัว 14 วัน 
• สายการบินไทยสมายล์ ประกาศยกเลิกทุกเที่ยวบินภายในประเทศชั่วคราว ตั้งแต่วันที่ 7-30 
เมษายน 2563 
• จังหวัดจันทบุรี ออกคำสั่งให้ประชาชนทุกคนต้องสวมหน้ากากอนามัย หรือหน้ากากผ้าเมื่อออก
นอกเคหะสถาน ฝ่าฝืนมีโทษปรับตามพระราชบัญญัติโรคติดต่อ พ.ศ. 2558 ปรับไม่เกินสองหมื่นบาท เริ่มตั้งแต่
วันที่ 3 เมษายน เป็นต้นไป 
• พล.อ. พรพิพัฒน์ เบญญศรี ผู้บัญชาการทหารสูงสุด ในฐานะหัวหน้าผู้รับผิดชอบในการแก้ไข
สถานการณ์ฉุกเฉินในส่วนที่เกี่ยวกับความมั่นคง ออกประกาศห้ามการชุมนุม การทำกิจกรรม หรือการมั่วสุมที่
เสี่ยงต่อการแพร่กระจายโรค หรือการฉวยโอกาสซ้ำเติมประชาชน หรือกลั่นแกล้งเพื่อแพร่กระจายเชื้อโรค ยกเว้น
การทำกิจกรรมในครอบครัว การทำกิจกรรมของทางราชการ ตั้งแต่วันที่ 3 เมษายน 2563 เป็นต้นไป ฝ่าฝืนมีโทษ
จำคุกไม่เกิน 2 ปี ปรับไม่เกิน 4 หมื่นบาท หรือทั้งจำทั้งปรับ 
   
 
• ศาลแขวงลำปาง มีคำพิพากษา กรณีพบผู้ที่อยู่ในกลุ่มเข้าข่ายเฝ้าระวังความเสี่ยงจากโรคติดเชื้อ
ไวรัสโคโรนา 2019 ในเขตพื้นที่อำเภอเถิน เป็นชาย 1 ราย ซึ่งมีการฝ่าฝืนคำสั่งของเจ้าพนักงานควบคุมโรคติดต่อ
เนื่องจากไม่แยกกักตนเอง 14 วัน โดยศาลเห็นสมควรว่ามีความผิดตามพระราชบัญญัติโรคติดต่อ พ.ศ.2558 ให้
กักขัง 15 วันแทนค่าปรับ 7,500 บาท ที่สถานกักขังศาลจังหวัดลำปาง ตั้งแต่วันที่ 3 เมษายน เป็นต้นไป 
• ผู้ว่าราชการจังหวัดยะลา สั่งปิดเพิ่ม 2 อำเภอ 2 ตำบล 11 หมู่บ้าน ห้ามเข้า-ออก หากมีความ
จำเป็นจะต้องเดินทางเข้า-ออก พื้นที่ดังกล่าว ต้องแจ้งให้เจ้าหน้าที่ควบคุมโรคติดต่อในพื้นที่ที่ได้รับมอบหมายจาก
นายอำเภอท้องที่นั้น ๆ ทราบ ตั้งแต่วันที่ 3 เมษายน 2563 เป็นต้นไป จนกว่าสถานการณ์จะคลี่คลาย 
• ผู้ว่าราชการจังหวัดเชียงใหม่ ออกมาตรการเร่งด่วนป้องกันการแพร่ระบาดโรคติดเชื้อไวรัส  
โคโรนา 2019 เพิ่มเติม ปิดสวนสาธารณะทุกแห่ง งดใช้ลานท่าแพ ลานอนุสาวรีย์สามกษัตริย์ ห้ามลงเล่นน้ำ  
ตั้งวางจำหน่ายอาหาร เครื่องดื่ม สิ่งของ รับประทานอาหาร หรือทำกิจกรรมที่ไม่ได้รับอนุญาตจากทางราชการ
บริเวณรอบคูเมืองและแหล่งน้ำสาธารณะ รวมถึงร้านสะดวกซื้อ ร้านค้าปลีก งดจำหน่ายเวลา 22.00-04.00 น. 
ผู้ใดฝ่าฝืนมีโทษทั้งจำทั้งปรับ ตั้งแต่วันนี้ถึง 30 เมษายน 2563 
4. การสื่อสารความเสี่ยงกับประชาชน  
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ 
ล้างมือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่  (Local 
transmission) ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่
ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 
ภายในประเทศ ได้แก่ จีน (รวมฮ่องกงและมาเก๊า) เกาหลีใต้ อิตาลี อิหร่าน ออสเตรีย เบลเยียม มาเลเซีย แคนาดา 
โปรตุเกส บราซิล เช็กเกีย อิสราเอล ออสเตรเลีย เกาะไอร์แลนด์ ปากีสถาน ฟินแลนด์ ตุรกี กรีซ ชิลี ลักเซมเบิร์ก 
โปแลนด์ เอกวาดอร์ ฝรั่งเศส สเปน อเมริกา สวิสเซอร์แลนด์ นอร์เวย์ เดนมาร์ก เนเธอร์แลนด์ สวีเดน อังกฤษ 
เยอรมนี ญี่ปุ่น หากมีไข้ ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบ
แพทย์ทันที พร้อมทั้งแจ้งประวัติการเดินทางไปในเมืองของประเทศดังกล่าวข้างต้นร่วมด้วย โดยดูรายละเอียดได้
จาก https://ddc.moph.go.th/viralpneumonia/index.php 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่  หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
