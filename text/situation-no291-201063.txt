ฉบับที่ 291 วันที่20 ตุลาคม 2563 เวลา 12.00 น.
1. สถานการณ์ในต่างประเทศ
รายงานผู้ป่วยยืนยันทั่วโลก รวม 214 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 20 ตุลาคม 2563 จำนวน 40,678,946 ราย มีอาการรุนแรง
72,800 ราย เสียชีวิต 1,123,451 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
8,456,653 ราย อินเดีย 7,597,063 ราย บราซิล 5,251,127 ราย รัสเซีย 1,415,316 ราย สเปน 1,015,795 ราย
อาร์เจนตินา 1,002,662 ราย โคลอมเบีย 965,883 ราย ฝรั่งเศส 910,277 ราย เปรู 870,876 ราย และเม็กซิโก
854,926 ราย และ ส่วนจีน เป็นอันดับที่ 53 มีจำนวนผู้ป่วย 91,007 ราย (รวม ฮ่องกง 5,257 ราย มาเก๊า 46 ราย)
ประเด็นที่น่าสนใจในต่างประเทศ ณ วันที่ 20 ตุลาคม 2563
• ราชอาณาจักรเบลเยียม สถานการณ์การระบาดของโรคติดเชื้อไวรัสโคโรนา 2019 ของเบลเยี่ยมถือว่า
อันตรายที่สุดในยุโรป มหาวิทยาลัยจอห์น ฮอปกินส์ ระบุว่าเบลเยี่ยมเป็น 1 ใน 10 ประเทศที่มีการแพร่ระบาดรุนแรง
ที่สุด มีจำนวนผู้ติดเชื้อเพิ่มขึ้นสูงอย่างรวดเร็ว โดยเฉพาะในเมืองวาลโลเนียและกรุงบรัสเซลส์ และมีอัตราการเสียชีวิต
ต่อจำนวนประชากร 100,000 คนสูงสุดลำดับ 3 ของโลก ล่าสุดกระทรวงสาธารณสุขเบลเยียมรายงานตัวเลขผู้ติดเชื้อ
เพิ่ม 8,227 ราย อยู่ที่ 230,480 ราย และมีผู้เสียชีวิตเพิ่ม 30 ราย ส่งผลให้มีจำนวนผู้เสียชีวิต 10,443 ราย รัฐบาล
ตัดสินใจประกาศเคอร์ฟิวในเวลาเที่ยงคืนแทนช่วงหัวค่ำ เพื่อให้ประชาชนได้ใช้ชีวิตเป็นปกติมากที่สุด พร้อมเรียกร้องให้
ประชาชนดูแลป้องกันตนเองและญาติพี่น้อง
• สหราชอาณาจักรบริเตนใหญ่และไอร์แลนด์เหนือ กระทรวงสาธารณสุขยืนยันจำนวนผู้ติดเชื้อไวรัสโคโรนา
2019 ใหม่ จำนวน 18,804 ราย เป็นสถิติรายวันสูงสุดครั้งใหม่ เสียชีวิตจำนวน 80 ราย เพิ่มยอดผู้เสียชีวิตสะสมใน
ประเทศเป็นอย่างน้อย 43,726 ราย ซึ่งมากที่สุดในทวีปยุโรป มีระดับการติดเชื้อพื้นฐานอยู่ที่ระหว่าง 1.3 ถึง 1.5
หมายความว่าผู้ป่วย 10 คน สามารถแพร่เชื้อให้บุคคลรอบข้างได้อีก 13 -15 คนโดยเฉลี่ย เพื่อร่วมกันยับยั้งการแพร่
ระบาดดังกล่าว รัฐบาลเวลส์จึงประกาศเข้าสู่มาตรการล็อกดาวน์ครั้งที่สอง ตั้งแต่วันที่ 23 ต.ค. - 9 พ.ย. นี้ ให้
ประชาชนทุกคนในเวลส์ต้องอยู่บ้าน หลีกเลี่ยงการเดินทางที่ไม่จำเป็น ร้านค้าต่างๆ จะปิดให้บริการ ยกเว้นร้านค้าที่
ขายสินค้าจำเป็นในชีวิตประจำวัน ส่วนผับและร้านอาหารจะเปิดให้บริการเฉพาะซื้อกลับบ้านเท่านั้น กิจการไม่จำเป็น
และศาสนสถานต้องปิดให้บริการตลอดระยะเวลาดังกล่าว โดยภาครัฐเตรียมงบประมาณช่วยเหลือไว้ แล้ว 300 ล้าน
ปอนด์ (ราว 12,136.96 ล้านบาท) สำหรับบุคคลที่จำเป็นออกมาทำงานนอกบ้าน นอกเหนือจากบุคลาการด้าน
สาธารณสุขและเจ้าหน้าที่รักษากฎหมาย ต้องเป็นผู้ที่มีภาระจำเป็นในระดับสูงสุดเท่านั้น มาตรการดังกล่าวของเวลส์
เกิดขึ้นในช่วงเดียวกับไอร์แลนด์เหนือ ซึ่งเตรียมยกระดับมาตรการทางสังคมเป็นเวลาอย่างน้อย 4 สัปดาห์ เริ่มตั้งแต่
วันที่ 23 ต.ค.นี้เช่นกัน ส่วนสกอตแลนด์เพิ่มความเข้มงวดของกิจการที่เกี่ยวข้องกับอุตสาหกรรมบริการ เพิ่มจาก
มาตรการของส่วนกลางในกรุงลอนดอน และรัฐบาลกลางในกรุงลอนดอนอยู่ระหว่างการเจรจากับรัฐบาลท้องถิ่นเขต
แมนเชสเตอร์ ให้ยกระดับมาตรการเข้าสู่เทียร์ 3 ซึ่งหมายถึงการต้องปิดสถานประกอบการทั้งร้านอาหารและบาร์
• สาธารณรัฐประชาชนจีน คณะกรรมการสุขภาพเทศบาลนครปักกิ่ง กระตุ้นให้ประชาชนฆ่าเชื้อโรค
บนชั้นนอกของบรรจุภัณฑ์ที่สั่งซื้อจากต่างประเทศผ่านแพลตฟอร์มอีคอมเมิร์ช หรือบริษัทตัวแทนจัดซื้อ รวมทั้ง
แนะนำให้ประชาชนล้างมือให้สะอาดทันที หลังสัมผัสบรรจุภัณฑ์ชั้นนอกและผลิตภัณฑ์อาหารสดที่นำเข้าจาก
ต่างประเทศ และไม่นำผลิตภัณฑ์ดังกล่าวเข้าในอาคาร เว้นแต่ได้ดำเนินการฆ่าเชื้อโรคบรรจุภัณฑ์ชั้นนอกแล้ว
เมื่อซื้อและแปรรูปอาหารสด เช่น อาหารทะเล ปศุสัตว์ และสัตว์ปีก โดยเฉพาะอาหารแช่เย็นและแช่แข็ง ผู้บริโภค
ควรให้ความสำคัญกับการดูแลความสะอาดของมือและหลีกเลี่ยงการใช้มือสัมผัสปาก จมูก และตา คำแนะนำดังกล่าว
เป็นส่วนหนึ่งของการปรับปรุงข้อมูลรายวันว่าด้วยโรคติดเชื้อไวรัสโคโรนา 2019 ของคณะกรรมการฯ ขณะที่รายงาน
สถานการณ์การแพร่ระบาดของโรคติดเชื้อไวรัสโคนา 2019 เมื่อวันที่ 18 ตุลาคม 2563 ไม่พบผู้ป่วยใหม่ที่ติดเชื้อ
ในท้องถิ่นบนจีนแผ่นดินใหญ่ แต่ยังคงตรวจพบผู้ป่วย ซึ่งเดินทางจากนอกแผ่นดินใหญ่ทั้งหมด 13 ราย แบ่งเป็น
เซี่ยงไฮ้ 5 ราย กว่างตุ้ง (กวางตุ้ง) 3 ราย เทียนจิน และส่านซี แห่งละ 2 ราย และซานซ ี1 ราย
• อินโดนีเซีย เมื่อวันที่ 19 ตุลาคม 2563 อินโดนีเซียเตรียมจัดสรรวัคซีนป้องกันโรคติดเชื้อไวรัสโคโรนา
2019 ให้แก่ประชาชน 9.1 ล้านคน ในระยะแรกระหว่างเดือนพ.ย. – ธ.ค. 2563 กลุ่มเป้าหมายแรกคือกลุ่มคนที่มีความ
เสี่ยงการติดเชื้อมากที่สุด ได้แก่ เจ้าหน้าที่ทางการแพทย์และพนักงานบริการสาธารณะ ซึ่งรวมถึงพนักงานสนามบิน
ทหาร และตำรวจ โดยกลุ่มดังกล่าวต้องเป็นผู้ที่มีอายุระหว่าง 18-59 ปี เท่านั้น เนื่องจากการทดลองทางคลินิก ยังไม่
กำหนดกลุ่มเป้าหมายนอกช่วงอายุดังกล่าว ทั้งนี้ การฉีดวัคซีนจะเริ่มต้นหลังจากหน่วยงานควบคุมอาหารและยาของ
อินโดนีเซีย (BPOM) อนุญาตให้ใช้งานวัคซีนในกรณีฉุกเฉิน และสภาอูลามาออินโดนีเซีย ให้การรับรองฮาลาล
• มาเลเซีย เมื่อวันจันทร์ที่ 19 ตุลาคม 2563 พบผู้ติดเชื้อไวรัสโคโรนา 2019 ใหม่เพิ่มขึ้น 865 ราย รวม
ผู้ติดเชื้อสะสมเพิ่มเป็นอย่างน้อย 21,363 ราย รักษาหายแล้ว 13,717 ราย เพิ่มขึ้น 455 ราย และเสียชีวิตสะสมอย่าง
น้อย 190 ราย เพิ่มขึ้น 3 รายจากผลการสอบสวนโรคของผู้ติดเชื้อใหม่กลุ่มล่าสุดจำนวน 865 ราย ปรากฏว่าได้รับ
เชื้อจากภายในประเทศ 858 ราย และเป็นผู้ที่เดินทางมาจากต่างประเทศเพียง 7 ราย โดยพื้นที่วิกฤติยังคงเป็นรัฐซา
บาห์ รัฐสลังงอร์ กรุงกัวลาลัมเปอร์ และเมืองปุตราจายา รัฐบาลมาเลเซียกำลังพิจารณายกระดับมาตรการควบคุมทาง
สังคมในกรุงกัวลาลัมเปอร์ เมืองปุตราจายา และรัฐสลังงอร์ จากมาตรการปัจจุบันคือการขอความร่วมมือ
ผู้ประกอบการเอกชน จัดสรรระบบการทำงานภายในองค์กร ให้พนักงานสามารถทำงานจากที่บ้านได้มากขึ้นเพื่อลด
ความแออัดตามสถานที่สาธารณะและระบบขนส่งมวลชน ซึ่งมาตรการปัจจุบันจะครบกำหนดในวันที่ 27 ต.ค.นี้
2. สถานการณ์ในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019
วันที่ 19 ตุลาคม 2563 มีผู้ที่เดินทางเข้า-ออกระหว่างประเทศที่ได้รับการคัดกรอง จำนวน 7,554,893 คน
(ข้อมูล ณ วันที่ 18 ตุลาคม 2563) รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออกประเทศ จำนวน
3,274 ราย รายละเอียดตามตารางที่ 1
ตาราง 1 การคัดกรองผู้ที่เดินทางเข้า-ออกระหว่างประเทศ
ประเภทการคัดกรอง
จำนวนผู้ได้รับ
การคัดกรอง
จำนวน
ผู้มีอาการตาม
นิยามสะสม
ผู้ที่ได้รับการคัดกรอง 7,554,893 คน 3,274 ราย
● คัดกรองที่สนามบิน* (48,057 เที่ยวบิน) 4,653,514 คน 3,254 ราย
● คัดกรองที่ท่าเรือ** 179,793 คน 2 ราย
● ด่านพรมแดนทางบก*** 2,392,232 คน 18 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวฒันะ**** 329,354 คน 0 ราย
หมายเหตุ: *เริ่มวันที่3 มกราคม 2563, **เริ่มวันที่1 มกราคม 2563, ***เริ่มวันที่ 1 กุมภาพันธ์ 2563, ****เริ่มวันที่ 30 มกราคม 2563
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 20 ตุลาคม 2563 ณ เวลา 12.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 2,274 ราย
รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 471,297 ราย รายละเอียดตามตารางที่ 2
ตาราง 2 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
จำนวนการตรวจทางห้องปฏิบัติการ 898,707 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวังโรค*
471,297 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 471,297 ราย
• คัดกรองผู้ที่เดินทางเข้า-ออกระหว่างประเทศ 3,274 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 146,742 ราย โรงพยาบาลรัฐ 321,193 ราย)
467,935 ราย
• อื่นๆ 88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
3,700 ราย
3,491 ราย
150 ราย
59 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
กักกันในพื้นที่ที่รัฐกำหนด**
3,700 ราย
2,450 ราย
1,250 ราย
753 ราย
หมายเหตุ: *ข้อมูลปรับปรุงรายสัปดาห์ **เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 36 ปี
(1 เดือน - 97 ปี) เพศชาย 2,091 ราย เพศหญิง 1,609 ราย (ชาย:หญิง = 1.30:1) สัญชาติไทย 3,248 ราย สัญชาติ
อื่น ๆ 443 ราย และไม่ทราบ 9 ราย มีประวัติโรคประจำตัว 218 ราย และไม่มีโรคประจำตัว 3,482 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 753 ราย จากการตรวจคน
เข้าเมืองจังหวัดสงขลา 65 ราย และจากการค้นหาเชิงรุก (Active Case Finding) 55 ราย และคัดกรองตามเกณฑ์
ของหน่วยงานอื่น 1 ราย
3. มาตรการในประเทศไทย
• รองนายกรัฐมนตรีและรัฐมนตรีว่าการกระทรวงสาธารณสุข เปิดเผยว่า “ทีมประเทศไทย” จากความ
ร่วมมือทุกภาคส่วน ร่วมจัดหาวัคซีนป้องกันโรคติดเชื้อไวรัสโคโรนา 2019 มีความคืบหน้า โดยส่งหนังสือแสดง
เจตนารมณ์เข้าร่วมใน COVAX facility, เจรจาความร่วมมือแบบทวิภาคีกับผู้ผลิตวัคซีนที่กำลังทดสอบวัคซีนในคน
ระยะที่ 3 ทั้งในเอเชียและยุโรป และการวิจัยพัฒนาวัคซีนในประเทศไทย 3 เทคโนโลยีการผลิต ได้แก่ วัคซีนชนิด
mRNA ซึ่งพัฒนาโดยศูนย์เชี่ยวชาญเฉพาะทางการวิจัยและพัฒนาวัคซีน คณะแพทยศาสตร์ จุฬาลงกรณ์มหาวิทยาลัย,
วัคซีนชนิด DNA โดยบริษัท ไบโอเนท - เอเซีย จำกัด และวัคซีนที่ใช้เทคโนโลยีการสกัดโปรตีนจากพืช (Plant based)
โดยคณะเภสัชศาสตร์ จุฬาลงกรณ์มหาวิทยาลัย และบริษัท ใบยาไฟโตฟาร์ม จำกัด อยู่ระหว่างเตรียมทดสอบใน
มนุษย์ระยะที่ 1 เพื่อให้คนไทยมีวัคซีนใช้ใกล้เคียงกับประเทศอื่นๆ ทั่วโลกเมื่อวัคซีนพัฒนาสำเร็จ
• เมื่อวันที่ 20 ตุลาคม ผู้ว่าราชการจังหวัดตาก เป็นประธานในการประชุมคณะกรรมการโรคติดต่อจังหวัด
ตาก โดยมีฝ่ายสาธารณสุขจังหวัดตาก ฝ่ายปกครอง ทหารหน่วยเฉพาะกิจกรมทหารราบที่ 4 อ.แม่สอด ตรวจคนเข้า
เมือง จ.ตาก ตำรวจภูธรจังหวัดตาก ด่านศุลกากรจังหวัดตาก แพทย์โรงพยาบาลแม่สอด แขวงทางหลวงตาก 2 อ.แม่
สอด หอการค้าจังหวัดตาก สภาอุตสาหกรรมจังหวัดตาก และผู้ประกอบการขนส่ง ที่ห้องประชุมด่านพรมแดนไทย-
เมียนมา แห่งที่ 2 บ้านวังตะเคียน ต.ท่าสายลวด อ.แม่สอด จ.ตาก โดยกล่าวถึงสถานการระบาดของโรคติดเชื้อไวรัส
โคโรนา 2019 ในพื้นที่ อ.แม่สอด และการจัดระเบียบพื้นที่ในการแลกเปลี่ยนสินค้าระหว่างรถยนต์บรรทุกสินค้าไทย
กับเมียนมาที่ด่านพรมแดนแม่สอด-เมียวดี สาธารณสุขจังหวัดตากได้ทำแผนตรวจเชื้อเชิงรุกทั้งหมดภายใน 7 วัน
เพื่อให้เร่งปูพรมทั้งหมดในกลุ่มเสี่ยง เช่น ในพื้นที่ที่มีการข้ามแดน หรือแหล่งอาศัยที่มีผู้อาศัยที่มญีาติพี่น้องที่ข้ามแดน
ที่ยังมีหลงเหลืออยู่ รวมทั้งพื้นที่หมู่บ้าน ชุมชนในเขตเทศบาลที่มีความเสี่ยงด้วย ซึ่งขณะนี้มีการเก็บตัวอย่างไปตรวจ
เกือบ 5,000 ตัวอย่าง มีผลออกมาเป็นลบทั้งหมด และขณะนี้มีผู้ป่วยโรคติดเชื้อไวรัสโคโรนา 2019 จำนวน 5 คน
เท่านั้น ไม่มีผู้ป่วยเพิ่มขึ้นแต่อย่างใด ผู้ว่าราชการจังหวัดตากกล่าวว่า ขณะนี้ยังต้องเฝ้าระวังอย่างใกล้ชิด และทาง
สาธารณสุขต้องเร่งปูพรมให้เกิดความมั่นใจมากที่สุด จากการที่จังหวัดได้ออกคำสั่งและมาตรการไปนั้น จะส่งผล
กระทบต่อการใช้วิถีชีวิตของประชาชน หากมีการประเมินการสอบสวนโรค การตรวจหาผู้ป่วยเชิงรุกจำนวนผู้ป่วยใน
ฝั่งเมียวดี ประเทศเมียนมา สถานการณ์จะดีขึ้นและคลายความกังวลได้ และสาธารณสุขจะมีการผ่อนคลายมาตรการ
ต่างๆ ล่าสุด ฝ่ายสาธารณสุขจังหวัดตาก สำนักงานควบคุมโรคติดต่อที่ 2 จ.พิษณุโลก และโรงพยาบาลแม่สอดได้
ตรวจเก็บตัวอย่างของพนักงานตามร้านค้าสะดวกซื้อ และจุดที่มีความเสี่ยงใน อ.แม่สอด
4. การสื่อสารความเสี่ยงกับประชาชน
● หลีกเลี่ยงการอยู่ในสถานที่ที่ผู้คนพลุกพล่าน หรืออยู่ในสถานที่ที่การระบายอากาศเป็นระบบปิด เช่น
อยู่ในห้องประชุม ศูนย์แสดงสินค้า ศูนย์การค้า โรงภาพยนตร์ เป็นต้น หากหลีกเลี่ยงไม่ได้ ให้สแกนคิวอาร์โค้ด
“ไทยชนะ” ทุกครั้งที่เข้า-ออกสถานที่ ใช้หน้ากากอนามัยหรือหน้ากากผ้าตลอดเวลา และรักษาระยะห่างไม่น้อยกว่า
1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด ร่วมกับปฏิบัติตนเพื่อสุขลักษณะส่วนตัว ได้แก่
o หมั่นล้างมือให้สะอาดด้วยน้ำและสบู่ หรือแอลกอฮอล์เจล ไม่นำมือมาสัมผัสตา จมูก ปาก โดยไม่จำเป็น
o ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
o รับประทานอาหารปรุงสุกร้อน
● สำหรับสถานที่ประกอบการอื่น ๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้า ผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้ องกันการแพร่ระบาดของโรคติ ด เชื้ อ ไวรัส โค โรนา 2019 และตรวจวัด อุณ หภู มิ ของผู้ เข้ าใช้บ ริการ
และประชาสัมพันธ์เพื่อการสแกนคิวอาร์โค้ด “ไทยชนะ”
● ประชาชน ร่วมกันเฝ้าระวังอาการไข้ และอาการระบบทางเดินหายในของคนในพื้นที่ รวมถึงคนต่างด้าว
ที่เพิ่งเข้ามาอยู่ในชุมชน ได้แก่ แรงงานต่างด้าว นักท่องเที่ยว เป็นต้น เพื่อเข้ารับการตรวจหาเชื้อไวรัสโคโรนา 2019
และป้องกันการแพร่กระจายของเชื้อไวรัสโคโรนา 2019 ในชุมชน
● งดเว้นการจ้างแรงงานผิดกฎหมาย หรือแรงงานต่างด้าวที่เดินทางเข้ามาในราชอาณาจักรไทย
โดยไม่ได้รับอนุญาต ร่วมกับนายจ้างสอดส่องดูแลลูกจ้างที่มีอาการป่วยโรคทางเดินหายใจ
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข
ภาคผนวก
ประเภท ตอนพิเศษ ง
1. ประกาศ เรื่อง การขยายระยะเวลาการประกาศสถานการณ์ฉุกเฉินในทุกเขตท้องที่ทั่วราชอาณาจักร (คราวที่
๖) http://www.ratchakitcha.soc.go.th/DATA/PDF/2563/E/227/T_0078.PDF
2. ประกาศ เรื่อง การให้ประกาศที่คณะรัฐมนตรีกำหนดตามประกาศสถานการณ์ฉุกเฉินที่มีความร้ายแรงยังคงมี
ผลใช้บังคับ http://www.ratchakitcha.soc.go.th/DATA/PDF/2563/E/227/T_0080.PDF
3. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์ฉุกเฉิน
ยังคงมีผลใช้บังคับ http://www.ratchakitcha.soc.go.th/DATA/PDF/2563/E/227/T_0081.PDF
4. ประกาศ เรื่อง การที่ให้ประกาศที่คณะรัฐมนตรีกำหนดตามประกาศสถานการณ์ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/198/T_0033.PDF
5. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์ฉุกเฉิน
ยังคงมีผลใช้บังคับ http://www.ratchakitcha.soc.go.th/DATA/PDF/2563/E/198/T_0034.PDF
6. ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 11) http://www.ratchakitcha.soc.go.th/DATA/PDF/2563/E/153/T_0031.PDF
7. ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 12) http://www.ratchakitcha.soc.go.th/DATA/PDF/2563/E/153/T_0035.PDF
8. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 6/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่ 5)
http://www.ratchakitcha.soc.go.th/DATA/PDF/2563/E/153/T_0037.PDF
9. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 7/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่ 6)
http://www.ratchakitcha.soc.go.th/DATA/PDF/2563/E/153/T_0038.PDF
10. ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 13) http://www.ratchakitcha.soc.go.th/DATA/PDF/2563/E/174/T_0077.PDF
11. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 8/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่ 7) http://www.ratchakitcha.soc.go.th/DATA/PDF/2563/E/174/T_0081.PDF