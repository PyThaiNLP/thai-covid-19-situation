   
 
 
 
 
  ฉบับที่ 14 วันที่ 17 มกราคม 2563  เวลา 18.00 น. 
1. สถานการณ์ในต่างประเทศ 
วันที่ 5 มกราคม 2563 สาธารณรัฐประชาชนจีน รายงานจำนวนผู้ป่วยโรคปอดอักเสบจากเชื้อไวรัสโคโรนา
สายพันธุ์ใหม่ทั้งสิ้น 59 ราย โดย 41 ราย มีผลตรวจทางห้องปฏิบัติการพบเชื้อไวรัสโคโรนาสายพันธุ์ใหม่ ในจำนวนนี้
เสียชีวิต 2 ราย อาการรุนแรงอยู่ในภาวะวิกฤต 5 ราย อาการดีขึ้นออกจากโรงพยาบาลแล้ว 12 ราย พบผู้สัมผัสที่อยู่
ภายใต้การสังเกตอาการ 119 ราย จบการติดตามอาการ 644 ราย ไม่มีรายงานตัวเลขผู้ป่วยเพิ่มเติมระหว่างวันที่ 6 – 
17 มกราคม 2563  แต่วันที่ 17 มกราคม 2563 พบรายงานผู้เสียชีวิตเพิ่มเติมเป็นรายที่สองเป็นชายอายุ 69 ปี เริ่ม
ป่วยวันที่31 ธันวาคม 2562 อาการแย่ลงถูกส่งต่อไปรักษาที่โรงพยาบาล Jinyintan เมือง Wuhan (วันที่ 4 มกราคม 
2562) แพทย์วินิจฉัยโรค severe myocarditis อาการแย่ลงและเสียชีวิตในวันที่ 15 มกราคม 2563   
วันที่17 มกราคม 2563 เขตการปกครองพิเศษฮ่องกงพบผู้เดินทางจากเมืองอู่ฮั่นเข้าได้กับเกณฑ์ทั้งหมด 81 
ราย อาการดีขึ้นออกจากโรงพยาบาลแล้ว 71 ราย ยังรักษาตัวอยู่ในโรงพยาบาล 7 ราย ผลตรวจทางห้องปฏิบัติการ
ของผู้ป่วย 59 ราย พบเชื้ออื่นที่ไม่พบเชื้อไวรัสโคโรนาสายพันธุ์ใหม่   
วันที่15 มกราคม 2563 ประเทศญี่ปุ่นรายงานผู้ป่วยยืนยันโรคปอดอักเสบจากเชื้อไวรัสโคโรนาสายพันธุ์ใหม่ 
1 ราย เป็นชายอายุ 30 ปี เริ่มป่วย 3 มกราคม 2563 เข้ารับการรักษาในวันที่ 10 มกราคม 2563 หรือ 1 สัปดาห์
หลังจากกลับมาที่ญี่ปุ่น ด้วยอาการไข้ และไอ ปัจจุนบันอาการดีขึ้นและออกจากโรงพยาบาลแล้ว ยังไม่พบรายงาน
การติดเชื้อของสมาชิกในครอบครัวและบุคลากรทางการแพทย์  
วันที่16 มกราคม 2563 ประเทศเวียดนามรายงานผู้ป่วยสงสัยโรคปอดอักเสบจากเชื้อไวรัสโคโรนาสายพันธุ์
ใหม่2 ราย  ขณะนี้รักษาตัวอยู่ในโรงพยาบาลเพื่อสังเกตอาการ อยู่ระหว่างการติดตามผู้สัมผัส 
วันที่17 มกราคม 2563 ประเทศไต้หวัน พบผู้ป่วยเข้าได้กับเกณฑ์การเฝ้าระวัง 13 ราย อาการดีขึ้นออกจาก
โรงพยาบาลแล้ว 7 ราย พบเชื้อ H1N1 1 ราย อีก 1 รายไม่พบเชื้อไวรัสโคโรนาสายพันธุ์ใหม่  
วันที่ 16 มกราคม 2563 ประเทศสิงคโปร์ พบผู้ป่วยสงสัยโรคปอดอักเสบจากเชื้อไวรัสโคโรนาสายพันธุ์ใหม่ 
3 ราย อาการดีขึ้นออกจากรพ.แล้ว 1 ราย ผลทางห้องปฏิบัติการตรวจไม่พบ coronavirus 2 ราย รอผลอีก 1 ราย 
วันที่ 8 มกราคม 2563 สาธารณรัฐเกาหลี พบผู้ป่วยสงสัยโรคปอดอักเสบจากเชื้อไวรัสโคโรนาสายพันธุ์ใหม่ 
1 ราย อยู่ระหว่างรอผลตรวจทางห้องปฏิบัติการ และติดตามอาการผู้สัมผัสจำนวน 29 ราย 
2. มาตรการในต่างประเทศ 
ประเทศจีนเผยแพร่ genome ของเชื้อ“novel coronavirus 2019” หรือ “nCoV-2019” ลงใน 
GenBank® เมื่อวันที่ 11 มกราคม 2563 ซึ่งขณะนี้ (วันที่ 14 มกราคม) Wuhan City health committee ได้
จัดทำ Q&A  โดยตอบคำถามเรื่องการติดต่อจากคนสู่คนว่า “ถึงแม้ว่าจะไม่มีหลักฐานจากคนสู่คน แต่ช่องทางการ 
ติดต่อนี้ยังไม่สามารถตัดออกไปได้ แต่อัตราการติดต่อยังอยู่ในสถานะต่ำ” ซึ่งลักษณะการติดเชื้อในผู้ป่วยทั้ง 41 
ราย ส่วนใหญ่เป็นเพศชาย อยู่ในวัยกลางคนจนถึงวัยชรา โดยผู้ป่วยส่วนใหญ่มีประวัติเกี่ยวข้องกับ South China  
Seafood Wholesale Market มีบางรายที่ปฏิเสธการเข้าตลาด แต่อย่างไรก็ตามยังไม่พบการเกิด Community 
transmission  
 
   
 
 
 
 
 
ประเทศต่างๆ เช่น สหรัฐอเมริกา เขตการปกครองพิเศษฮ่องกง ไต้หวัน สิงคโปร์ มาเลเซีย  เวียดนาม 
เกาหลีใต้ฟิลิปปินส์ อินโดนีเซีย และญี่ปุ่น ใช้มาตรการเฝ้าระวังคัดกรองผู้ที่มีอาการไข้ร่วมกับอาการ 
ระบบทางเดินหายใจเฉียบพลัน และมีประวัติเดินทางมาจากเมืองอู่ฮั่น (Wuhan) มณฑลหูเป่ย (Hubei) 
สาธารณรัฐประชาชนจีน พร้อมทั้งแจ้งเตือนประชาชนให้ระมัดระวังและป้องกันตนเองจากการติดเชื้อ  
วันที่ 15 มกราคม 2563 ประเทศไต้หวันออกประกาศให้โรคปอดอักเสบจากเชื้อไวรัสโคโรนา สายพันธุ์
ใหม่ ให้เป็นโรคติดเชื้อทางกฎหมายประเภทที่ 5 อยู่รวมกับโรคไข้เหลือง ไข้ลาสซา ไขห้วัดใหญ่ MERS และโรคติด
เชื้อไวรัสมาร์บวร์ก พร้อมออกคำเตือนเรื่องมาตรการการป้องกันตนเองแก่ประชาชน 
วันที่ 16 มกราคม 2563 ประเทศญี่ปุ่นได้ขอความร่วมมือให้โรงพยาบาลรายงานผู้ป่วยปอดอักเสบทุกราย
ที่มีประวัติเดินทางไปเมืองอู่ฮั่น  จัดทำมาตรการดูแลรักษาผู้ป่วย และติดตามผู้สัมผัส 
3. สถานการณ์ภายในประเทศ 
กรมควบคุมโรคได้ดำเนินการเฝ้าระวังคัดกรองผู้โดยสารเครื่องบินในเส้นทางที่บินตรงมาจากเมืองอู่ฮั่น 
ประเทศจีน ณ ท่าอากาศยานสุวรรณภูมิ ท่าอากาศยานดอนเมือง ท่าอากาศยานเชียงใหม่ ท่าอากาศยานภูเก็ต   
และท่าอากาศยานกระบี่ (เริ่มคัดกรองวันที่ 17 มกราคม 2563) ตั้งแต่วันที่ 3 – 17 มกราคม 2563 จำนวน 95 
เที่ยวบิน ผู้เดินทางและลูกเรือได้รับการคัดกรอง ทั้งสิ้น 15,064 ราย เข้ารับการรักษาด้วยตนเองจำนวน 9 ราย 
พบผู้ป่วยที่มีอาการเข้าได้ตามนิยาม 24 ราย โดย 15 ราย คัดกรองได้ที่สนามบิน นอกจากนี้มีผู้ป่วยที่มีอาการเข้า
ตามนิยามไปรับการตรวจรักษาที่โรงพยาบาลรัฐ 4 ราย  และสถาบันบำราศนราดูร 5 ราย รวม 9 ราย ไม่พบผู้ป่วย
อาการรุนแรง ผู้ป่วยอาการดีขึ้นและได้กลับบ้านแล้วจำนวน 15 ราย พบผู้ป่วยยืนยัน 2 ราย ส่วนผู้ป่วยรายอื่นที่
ทราบเชื้อที่เป็นสาเหตุและได้รับการวินิจฉัยสุดท้าย ประกอบด้วย Influenza A 6 ราย, Influenza B 1 ราย, 
Influenza C 1 ราย, Adenovirus 1 ราย Coronavirus OC43 1 ราย Streptococcus pneumoniae 1 ราย 
และรอผลตรวจวินิจฉัยทางห้องปฏิบัติการ 13 ราย  
4. มาตรการในประเทศไทย 
 กรมควบคุมโรค กระทรวงสาธารณสุข ได้ยกระดับศูนย์ปฏิบัติการภาวะฉุกเฉิน เป็นระดับ 2 เพื่อติดตาม
สถานการณ์โรคทั้งในประเทศและต่างประเทศอย่างใกล้ชิด และบริหารจัดการทรัพยากร เสริมสร้างความเข้มแข็ง
ของระบบการเฝ้าระวังค้นหาผู้ป่วยโรคปอดอักเสบจากเชื้อไวรัสที่มาจากต่างประเทศ โดยเน้นการคัดกรองไข้ ณ 
ช่องทางเข้าออกประเทศที่ท่าอากาศยาน 4 แห่ง ได้แก่ ท่าอากาศยานนานาชาติสุวรรณภูมิ ดอนเมือง เชียงใหม่  
ภูเก็ตและกระบี่ เพิ่มการเฝ้าระวังที่โรงพยาบาล สนับสนุนการเตรียมความพร้อมสำหรับรับมือโรคติดต่ออุบัติใหม่ 
โดยครอบคลุมระบบบริการสาธารณสุขทั้งในภาครัฐ ภาคเอกชน และชุมชนแหล่งท่องเที่ยว โดยบูรณาการการ
ทำงานร่วมกันของกระทรวงคมนาคม กระทรวงการต่างประเทศ กระทรวงการท่องเที่ยวและกีฬา สำนักงานตำรวจ
แห่งชาติ และ กระทรวงการอุดมศึกษา วิทยาศาสตร์ วิจัยและนวัตกรรม และจัดทำรายงานสถานการณ์ฉบับ
ภาษาอังกฤษและใบความรู้ที่เกี่ยวข้องกับโรคในฉบับภาษาต่างประเทศ เผยแพร่ผ่านทางเว็บไซต์กรมควบคุมโรค 
 
 
   
 
 
 
 
5. การสื่อสารความเสี่ยงกับประชาชน 
● โรคติดเชื้อไวรัสโคโรนาสายพันธุ์ใหม่ 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ 
ล้างมือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ 
● สามารถเดินทางไปประเทศจีนได้ แต่ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด 
หรือมีมลภาวะ และไม่อยู่ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากเมืองอู่ฮั่น หากมีไข้ ร่วมกับอาการทางเดินหายใจ ได้แก่ ไอ เจ็บคอ มี
น้ำมูก หายใจเหนื่อยหอบ ควรรีบพบแพทย์ทันท ีพร้อมทั้งแจ้งประวัติการเดินทางไปประเทศจีน 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคปอดอักเสบจากเชื้อไวรัสโคโรนา สายพันธุ์ใหม่ 2019
ได้ที่https://ddc.moph.go.th/viralpneumonia/index.html 
 
ทีมตระหนักรู้สถานการณ์ในภาวะฉุกเฉิน  
กรณีโรคปอดอักเสบรุนแรงจากเชื้อไวรัส (Viral Pneumonia) 
กรมควบคุมโรค  กระทรวงสาธารณสุข 
