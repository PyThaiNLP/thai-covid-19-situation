   
 
ฉบับที่ 134 วันที่ 16 พฤษภาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 16 พฤษภาคม จำนวน 4,641,376 ราย มีอาการรุนแรง 
45,009 ราย เสียชีวิต 308,845 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 
1,484,285 ราย สเปน 274,367 ราย รัสเซีย 272,043 ราย สหราชอาณาจักร 236,711 ราย อิตาลี 223,885 ราย 
บราซิล 220,291 ราย ฝรั่งเศส 179,506 ราย เยอรมนี 175,699 ราย ตุรกี 146,457 ราย และอิหร่าน 116,635 ราย 
ส่วนจีน เป็นอันดับที่ 13 มีจำนวนผู้ป่วย  84,039 ราย (รวม ฮ่องกง 1,053 ราย มาเก๊า 45 ราย)  
ประเด็นที่น่าสนใจในต่างประเทศ ณ วันที่ 16 พฤษภาคม 2563 
- ประเทศออสเตรเลีย รัฐนิวเซาท์เวลส์ อนุญาตให้ร้านกาแฟและบาร์บริการอาหารและเครื่องดื่ม
ให้กับลูกค้าภายในร้านตั้งแต่วันที่ 15 พฤษภาคม ย้ำให้ประชาชนใช้ชีวิตอย่างระมัดระวังและเคร่งครัดกับการรักษา
ระยะห่างระหว่างบุคคล รวมทั้งร้านค้าต่าง ๆ ต้องไม่ให้มีลูกค้าอยู่ในร้านเกินกว่า 10 คนในแต่ละช่วงเวลา 
- ประเทศจีน คณะนักวิจัยจากศูนย์การรับรู้ทางการมองเห็น (Visual Perception Center) สังกัด
สถาบันปัญญาประดิษฐ์แห่งมหาวิทยาลัยปักกิ่ง ได้พัฒนาเครื่องมือสร้างภาพสามมิติต้นทุนต่ำเพื่อประมวลและ
สร้างภาพซีทีสแกน เพื่อเร่งการวินิจฉัยโรคติดเชื้อไวรัสโคโรนา 2019 และอำนวยความสะดวกด้านการสื่อสาร
ระหว่างผู้ป่วยและแพทย์ได้อย่างมีประสิทธิภาพและเกิดความแม่นยำของการวินิจฉัยโรค  ด้านคณะกรรมการ
สุขภาพแห่งชาติจีน (NHC) เปิดเผยการคาดการณ์ว่าการทดลองทางคลินิกระยะที่  2 ของวัคซีนโรคติดเชื้อไวรัสโค
โรนา 2019 (โควิด-19) จะเสร็จสมบูรณ์อย่างเป็นลำดับตั้งแต่เดือนกรกฎาคมเป็นต้นไป โดยปัจจุบันยังไม่มีรายงาน
อาการไม่พึงประสงค์ที่สำคัญจากการทดลองครั้งนี้ 
- ประเทศอินโดนีเซีย กระทรวงสาธารณสุขอินโดนีเซีย ประกาศให้ผู้เดินทางชาวต่างชาติและชาว
อินโดนีเซียก่อนเข้ามายังประเทศอินโดนีเซียต้องมีใบรับรองสุขภาพและผลการตรวจเชื้อไวรัสโคโรนา  2019      
จากประเทศต้นทางและทุกคนที่เดินทางเข้าประเทศจะต้องถูกตรวจคัดกรองโรคดังกล่าวที่สนามบิน 
- ประเทศสโลวีเนีย รัฐบาลสโลวีเนียแถลงการณ์เมื่อวันศุกร์ที่ผ่านมา ระบุว่าการแพร่ระบาดของ
โรคติดเชื้อไวรัสโคโรนา 2019 ในประเทศนั้นได้สิ้นสุดลงแล้ว หลังจากที่หน่วยงานสาธารณสุขแห่งชาติสโลวีเนีย
สรุปว่า ค่าชี้วัดการแพร่ระบาดของโรคในกลุ่มประชากรทุกตัวนั้นลดลง แต่อย่างไรก็ตามรัฐบาลสโลวีเนียกล่าวว่า 
แม้รัฐบาลจะประกาศว่าการแพร่ระบาดของโควิด-19 ในประเทศได้จบลงแล้ว แต่รัฐบาลจะยังคงมาตรการการ
ตรวจหาผู้ติดเชื้อในวงกว้าง การติดตามผู้ต้องสงสัยติดเชื้อ และยังคงมาตรการห้ามการชุมนุมในที่สาธารณะ รวม
ไปถึงการใส่หน้ากากในทีส่าธารณะจนถึงวันที่ 31 พฤษภาคมนี้ 
- ประเทศอิตาลี นายกรัฐมนตรี จูเซปเป คอนเต ผู้นำอิตาลี ลงนามอนุญาตเปิดการเดินทางทั้งภายใน
และระหว่างประเทศ โดยจะเริ่มบังคับใช้ในวันที่ 3 มิถุนายนที่จะถึงนี้ หลังสถานการณ์การแพร่ระบาดของโรคติดเชื้อ
ไวรัสโคโรนา 2019 ในอิตาลีดีขึ้น ซึ่งก่อนหน้านี้รัฐบาลเพิ่งประกาศอนุญาตให้ร้านค้าและร้านอาหารทั่วประเทศ
กลับมาเปิดให้บริการในวันที่ 18 พฤษภาคม แต่ต้องอยู่ภายใต้มาตรการรักษาระยะห่างทางสังคม ขณะที่ทางการ
ปกครองท้องถิ่นในหลายแคว้นเรียกร้องให้รัฐบาลเร่งผ่อนปรนมาตรการล็อกดาวน์ด้านอื่นๆ แบบค่อยเป็นค่อยไป 
   
 
- ประเทศสหรัฐอเมริกา อนุญาตให้ศูนย์ดูแลเด็กเล็กเปิดในช่วงเดือนมิถุนายน โดยให้ศูนย์ดูแลเด็ก
เล็กทำการสำรวจไปยังผู้ปกครองว่า มีความประสงค์จะส่งเด็กเล็กมาให้ดูแลจำนวนมากน้อยเพียงใด เพื่อจะได้ทำ
การเปิดศูนย์ดูแลในระยะเวลาที่กำหนดไว้ 
- ประเทศอังกฤษ รัฐบาลอังกฤษเตรียมเริ่มการทดสอบสุนัขดมกลิ่นหาผู้ติดเชื้อไวรัสโคโรนา 2019 
โดยใช้สุนัขพันธุ์ลาบราดอร์ และค็อกเกอร์ สแปเนียล 6 ตัว ที่ฝึกฝนมาเป็นพิเศษ ให้ดมกลิ่นตัวอย่าง และดูว่าจะ
สามารถตรวจหาเชื้อไวรัสในมนุษย์ที่ยังไม่แสดงอาการได้หรือไม่  ซึ่งในการทดสอบเฟสแรก เจ้าหน้าที่หน่วยงาน
สาธารณสุขแห่งชาติและโรงพยาบาลลอนดอน จะช่วยเก็บตัวอย่างจากผู้ติดเชื้อและผู้ที่ไม่ติดเชื้อ  เพื่อให้สุนัข
เหล่านี้ดมกลิ่น และหากการทดสอบประสบผลสำเร็จ ในเฟสที่สองจะเป็นการทดสอบในสถานการณ์จริง ซึ่งหากได้
ผลลัพธ์ที่ดี จะมีการร่วมมือกับหน่วยงานต่างๆ เพื่อฝึกสุนัขดมกลิ่นโควิด-19 เพิ่มมากขึ้น ก่อนจะจัดตั้งทีมสุนัขดม
กลิ่นโควิด-19 ที่ช่วยคัดกรองผู้ติดเชื้อได้อย่างรวดเร็วถึง 250 คนต่อชั่วโมง และอาจใช้สำหรับการเตือนภัยล่วงหน้า 
เพื่อตรวจหาเชื้อและป้องกันการระบาดในอนาคตได้ด้วย 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
15 พฤษภาคม 2563 รวมทั้งสิ้น 38,735 เที่ยวบิน ผู้เดินทางได้รับการคัดกรองสะสมรวม 4,430,832 ราย พบผู้ป่วยที่
มีอาการเข้าได้ตามนิยามการคัดกรองจำนวน 1,147 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 
ถึงวันที่ 15 พฤษภาคม 2563 มียอดการคัดกรองเรือสะสม 2,352 ลำ มีผู้ที่เดินทางได้รับการคัดกรองสะสมรวม 
144,254 ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดน
ทางบก ตั้งแต่วันที่ 1 กุมภาพันธ์ 2563 ถึง 15 พฤษภาคม 2563 มีผู้ได้รับการคัดกรองสะสมรวม 1,915,592 ราย และ
การคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
15 พฤษภาคม 2563 ได้ทำการคัดกรองรวมทั้งสิ้น 176,361 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,149 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค   
วันที่ 16 พฤษภาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
2,591 ราย รวมยอดผู้ป่วยสะสมทั้งหมด จำนวน 120,659 ราย รายละเอียดตามตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม    120,659 ราย 
● คัดกรองพบที่สนามบิน สุวรรณภูมิ (1,078)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
   1,147 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง   119,422 ราย  
   
 
ประเภทของผู้ป่วย 
จำนวนผู้ป่วย  
สะสม 
 (โรงพยาบาลเอกชน 52,300 ราย โรงพยาบาลรัฐ 66,737 ราย 
และอยู่ระหว่างการสอบสวน 385 ราย) 
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ   
อู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   3,025 ราย    
2,856 ราย 
        113 ราย 
       56 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
   3,025 ราย    
2,476 ราย 
549 ราย 
 97 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 3,025 ราย รักษาหายและแพทย์ให้กลับ
บ้าน 2,855 ราย ผู้ป่วยยืนยันที่เสียชีวิต 56 ราย 
ตั้งแต่วันที่ 18 มกราคม ถึงวันที่ 8 พฤษภาคม 2563 (สัปดาห์ที่ 19) มีจำนวนการตรวจวินิจฉัยโรคติดเชื้อไวรัส
โคโรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี RT-
PCR ทั้งหมด 286,008 ตัวอย่าง คิดเป็นจำนวนการตรวจวินิจฉัยเฉลี่ยวันละ 6,600 ตัวอย่าง แบ่งเป็นผู้ป่วยที่มีอาการ
ตามนิยามการเฝ้าระวังโรค 103,858 ราย และผู้ป่วยที่มีอาการไม่เข้าเกณฑ์การเฝ้าระวังโรค 182,150 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 15 พฤษภาคม พบผู้ป่วยยืนยันที่มีประวัติเดินทาง
มาจากต่างประเทศ 7 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 97 ราย เป็นคนไทยที่
กลับมาจากประเทศอินโดนีเซีย 62 ราย สหรัฐอเมริกา 9 ราย สหรัฐอาหรับเอมิเรตส์ 5 ราย สหราชอาณาจักร 2 ราย 
เนเธอร์แลนด์ 1 ราย มาเลเซีย 4 ราย คาซัคสถาน 2 ราย ปากีสถาน 9 ราย อินเดีย 1 ราย รัสเซีย 1 ราย และ ญี่ปุ่น 1 
ราย แบ่งเป็น จังหวัดสงขลา 19 ราย สตูล 18 ราย ปัตตานี 12 ราย ยะลา 8 ราย กรุงเทพมหานคร 17 ราย นราธิวาส 6 
ราย ชลบุรี 13 ราย กระบี่ 3 ราย และสมุทรปราการ 1 ราย วันที่ 8 พฤษภาคม 2563 พบผู้ป่วยยืนยันที่ตรวจ ณ ศูนย์
กักตัว ผู้ต้องกัก ตรวจคนเข้าเมืองจังหวัดสงขลา อำเภอสะเดา จังหวัดสงขลา จำนวน 65 ราย   มีสัญชาติพม่า 37 ราย 
โรฮีนจา 20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา 1 ราย และอินเดีย 1 ราย 
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,645 ราย เพศหญิง 1,380 ราย (ชาย:หญิง = 1.19:1)  สัญชาติไทย 2,691 ราย พม่า 56 ราย 
จีน 34 ราย ฝรั่งเศส 29 ราย อังกฤษ 24 ราย รัสเซีย 12 ราย อเมริกา 12 ราย ญี่ปุ่น 11 ราย อินเดีย 9 ราย แคนาดา 8 
ราย เยอรมนี 8 ราย อิตาลี 8 ราย เบลเยียม 6 ราย สวิตเซอร์แลนด์ 6 ราย สวีเดน 6 ราย เดนมาร์ก 5 ราย ฟิลิปปินส์ 5 
ราย สิงคโปร์ 5 ราย ปากีสถาน 4 ราย มาเลเซีย 4 ราย เวียดนาม 4 ราย ออสเตรเลีย 4 ราย กัมพูชา 3 ราย เกาหลีใต้ 3 
   
 
ราย อินโดนีเซีย 3 ราย คาซัคสถาน 2 ราย บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย 
อเมริกา-ซามัว 1 ราย มาลี 1 ราย คูเวต 1 ราย เซอร์เบีย 1 ราย ตูนีเซีย 1ราย ไต้หวัน 1 ราย นิวซีแลนด์ 1 ราย 
เนเธอร์แลนด์ 1 ราย ปาเลสไตน์ 1 ราย โปรตุเกส 1 ราย ฟินแลนด์ 1 ราย เม็กซิโก 1 ราย ยูเครน 1 ราย เยเมน 1 ราย 
ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี 1 ราย โรฮีนจา 20 ราย ไม่ทราบ 14 ราย 
ประวัติโรคประจำตัวที่พบ ได้แก่ ความดันโลหิตสูง (27 ราย) ภูมิแพ้ (20 ราย) เบาหวานและความดันโลหิตสูง (13 ราย) 
เบาหวาน (11 ราย) หอบหืด (8 ราย) ไขมันในเลือดสูง (3 ราย) ไทรอยด์ (3 ราย) ความดันโลหิตสูงและไขมันในเลือดสูง (3 
ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี (2 ราย) ความดันโลหิตต่ำ (1 ราย) เบาหวานและความดันโลหิตสงู 
และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและ
ไขมันในเลือดสูง (2 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 
ราย) ความดันโลหิตสูง และเกาต์ (1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันใน
เลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กิน
สัน หัวใจ และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและ
ไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและ
ติดเชื้อเอชไอวี (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง 
ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ (1 ราย) ไม
เกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) 
เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) 
วัณโรคและติดเชื้อเอชไอวี (1 ราย) เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง 
ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 
ราย) ไวรัสตับอักเสบบี (1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) 
แพ้ภูมิตัวเอง (1 ราย) ไม่มีโรคประจำตัว (2,870 ราย) พบผู้ป่วยจากการคัดกรองที่สนามบิน 40 ราย (รวมพลเมืองไทยที่
รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,758 ราย จากการติดตามผู้สัมผัส 1,027 ราย จากการ
กักกันในพื้นที่ที่รัฐกำหนด 97 ราย จากการตรวจคนเข้าเมือง จังหวัดสงขลา 65 ราย และจากการค้นหาเชิงรุก (Active 
Case Finding)  55 ราย 
3. มาตรการในประเทศไทย  
• ราชกิจจานุเบกษา เผยแพร่ ประกาศกระทรวงสาธารณสุข เรื่อง ยกเลิกท้องที่นอกราชอาณาจักร
ที่เป็นเขตติดโรคติดต่ออันตราย กรณีโรคติดเชื้อไวรัสโคโรนา 2019 หรือโรคโควิด 19 (Coronavirus Disease 
2019 (COVID-19)) พ.ศ. 2563 จากเดิมประกาศให้สาธารณรัฐเกาหลี (Republic of Korea) และสาธารณรัฐ
ประชาชนจีน (People’s Republic of China) รวมถึงเขตบริหารพิเศษมาเก๊า (Macao) และเขตบริหารพิเศษ
ฮ่องกง (Hong Kong) เป็นเขตติดโรคติดต่ออันตราย กรณีโรคติดเชื้อไวรัสโควิด-19 แต่เนื่องจากท้องที่เหล่านี้ ถือ
เป็นท้องที่นอกราชอาณาจักรที่มีความพร้อมด้านการแพทย์และการสาธารณสุขในการแก้ไขสถานการณ์การแพร่
ระบาดของโรคโควิด-19 ได้อย่างมีประสิทธิภาพ ดังนั้น รัฐมนตรีว่าการกระทรวงสาธารณสุขโดยคำแนะนำของ
คณะกรรมการด้านวิชาการ จึงเห็นสมควรให้ประกาศยกเลิกสาธารณรัฐเกาหลี และสาธารณรัฐประชาชนจีน 
รวมถึงเขตบริหารพิเศษมาเก๊า และเขตบริหารพิเศษฮ่องกง จากการเป็นท้องที่นอกราชอาณาจักรที่เป็นเขตติด
โรคติดต่ออันตราย กรณีโรคติดเชื้อไวรัสโคโรนา 2019” 
   
 
• สำนักงานการบินพลเรือนแห่งประเทศไทย (กพท.) ยกเลิกประกาศที่อนุญาตให้สนามบินภูเก็ต
กลับมาเปิดให้บริการ 16 พฤษภาคมนี้ เนื่องด้วยสถานการณ์ยังถือว่ามีความเสี่ยงที่ต้องติดตามดูแลอย่างต่อเนื่อง 
เพื่อให้มั่นใจได้ว่าจะสามารถยับยั้งการแพร่ระบาดของโรคติดเชื้อไวรัสโคโรนา 2019 จากจังหวัดภูเก็ตไปสู่พื้นที่อื่น 
และป้องกันมิให้โรคกลับมาแพร่ระบาดใหม่ในพื้นที่จังหวัดภูเก็ตได้อีก 
• สำนักงานการบินพลเรือนแห่งประเทศไทย มีประกาศเรื่อง ห้ามอากาศยานทำการบินเข้าสู่
ประเทศไทยเป็นการชั่วคราว (ฉบับที่ 5) โดยมีการเพิ่มเติม 1.ห้ามอากาศยานขนส่งคนโดยสารทำการบินเข้ามายัง
ประเทศไทย ตั้งแต่วันที่ 1 มิถุนายน สิ้นสุดวันที่ 30 มิถุนายน 2.ยกเลิกการอนุญาตการบินที่สำนักงานการบินพล
เรือนแห่งประเทศไทยเคยออกให้แก่อากาศยานขนส่งคนโดยสารเข้าสู่ประเทศไทย ฉบับก่อนหน้า 
• ผู้ว่าราชการจังหวัดนนทบุรีและสำนักงานสาธารณสุขจังหวัดนนทบุรี จับมือเอสซีจี เตรียมมาตรการ
ผ่อนปรนป้องกันโรคติดเชื้อไวรัสโคโรนา 2019 แพร่ระบาดซ้ำ ด้วยการคัดกรองผ่านแอปพลิเคชัน "ONLINE CLINIC" ช่วย
ลดความเสี่ยง ลดความแออัด ให้กับประชาชน ซึ่งไม่ต้องเดินทางไปถึงโรงพยาบาล หากผู้ป่วยหรือผู้ที่สงสัยว่าจะติดเชื้อ 
สามารถโหลดแอปพลิเคชันนี้เพื่อคัดกรองและพูดคุยกับแพทย์โดยตรงได้ และช่วยลดความเสี่ยงให้กับบุคลากรทาง
การแพทย์ ขั้นตอนเพียงดาวน์โหลดแอปพลิเคชัน“ONLINE CLINIC” จากโรงพยาบาลที่เข้าร่วม เพื่อตอบแบบสอบถามหา
ระดับความเสี่ยงติดเชื้อ หากมีความเสี่ยงในระดับสูง จะสามารถปรึกษากับแพทย์-พยาบาลได้โดยตรง เพื่อซักประวัติ 
สอบถามอาการ โดยการวิดีโอคอลผ่านแอปพลิเคชัน แพทย์จะวิเคราะห์ว่าอาการดังกล่าวจะต้องเดินทางมาตรวจอย่าง
ละเอียดที่โรงพยาบาลหรือไม่ หากต้องมาตรวจที่โรงพยาบาลสามารถจองคิวในแอปพลิเคชันได้เลย เพื่อลดเวลาที่จะต้อง
ไปปะปนกับผู้ป่วยอื่น จากนั้นจะง่ายต่อการติดตามผู้ป่วย ซึ่งเทคโนโลยีดิจิทัลนี้เชื่อว่าจะเป็นส่วนหนึ่งที่จะช่วยให้การ
ทำงานของแพทย์เป็นไปอย่างมีประสิทธิภาพมากขึ้น ขณะนี้การใช้แอปพลิเคชัน “ONLINE CLINIC” จะเริ่มใช้ที่
โรงพยาบาล 8 แห่ง ในจังหวัดนนทบุรี  
• การรถไฟฟ้าขนส่งมวลชนแห่งประเทศไทย (รฟม.) และบริษัททางด่วนและรถไฟฟ้ากรุงเทพ 
จำกัด (มหาชน) (BEM) ผู้ให้บริการรถไฟฟ้า MRT พร้อมที่จะปรับเวลาการให้บริการรถไฟฟ้ามหานคร สายเฉลิมรัช
มงคล (MRT สายสีน้ำเงิน) และสายฉลองรัชธรรม (MRT สายสีม่วง) เพื่ออำนวยความสะดวกในการเดินทางแก่
ประชาชน โดยจะให้บริการรถไฟฟ้า MRT สายสีม่วง ตั้งแต่เวลา 05.30 – 22.30 น. และให้บริการรถไฟฟ้า MRT 
สายสีน้ำเงิน ตั้งแต่เวลา 06.00 - 22.30 น. ทั้งนี้รถขบวนสุดท้ายจะถึงสถานีปลายทางเวลา 22.30 น. นอกจากนี้
บริษัท ระบบขนส่งมวลชนกรุงเทพ จำกัด (มหาชน) ผู้ให้บริการรถไฟฟ้าบีทีเอส ขยายเวลาให้บริการรถไฟฟ้าบีที
เอสและรถโดยสารด่วนพิเศษบีอาร์ที จนถึงเวลา 22.30 น. ในทุกสถานี ทั้งสายสุขุมวิท และสายสีลม ตั้งแต่วัน
อาทิตย์ที่17 พฤษภาคม 2563 เป็นต้นไป หรือจนกว่าจะมีการแจ้งเปลี่ยนแปลง 
• ธนาคารอาคารสงเคราะห์ (ธอส.) เตรียมพร้อม 11 มาตรการให้บริการลูกค้าหลังรัฐประกาศ
คลายล็อกระยะ 2 กำหนดให้สาขาทุกแห่งที่เปิดทำการตั้งแต่วันที่  18 พฤษภาคม 2563 จะต้องผ่านการตรวจ
ประเมินความพร้อมในการให้บริการตามหลักของมาตรการเว้นระยะห่างทางสังคม (Social Distancing) และ
หลักการทั่วไปของกระทรวงสาธารณสุข ประกอบด้วย 1.จัดให้มีป้ายหรือประกาศแจ้งให้ลูกค้าที่เข้าใช้บริการใน
สาขาต้องใส่หน้ากากอนามัยทุกครั้ง 2.จัดให้มีเจ้าหน้าที่ประจำทางเข้า-ออกสาขา เพื่อตรวจวัดอุณหภูมิลูกค้าที่เข้า
ใช้บริการ โดยจะของดให้บริการ แก่ลูกค้ามีอุณหภูมิสูงกว่า 37.5 องศาเซลเซียส 3.จัดเตรียมเจลแอลกอฮอล์ล้าง
มือในจุดที่เหมาะสม เช่น ทางเข้า-ออก หรือเคาน์เตอร์บริการ 4.กำหนดจำนวนลูกค้าที่สามารถเข้าใช้บริการ
ภายในสาขาเพื่อลดความแออัด 5.จัดเตรียมพื้นที่พักคอยลูกค้าระหว่างรอรับบริการภายในสาขา โดยต้องรักษา
   
 
ระยะห่าง 6.จัดให้มีจุดเข้าคิวใช้บริการเครื่อง ATM/ เครื่องฝากเงินอัตโนมัติ (CDM)/ เครื่องชำระเงินกู้ไร้เงินสด 
(LRM) และเครื่อง Self service ต่าง ๆ ตามหลัก Social Distancing และ 7.เพิ่มความถี่ในการทำความสะอาด
ทุก 2 ชั่วโมง ในบริเวณหรือส่วนที่มีลูกค้ามาติดต่อใช้บริการบ่อยครั้ง อาทิเคาน์เตอร์บริการ เครื่อง ATM/ CDM/ 
LRM และเครื่อง Self service ต่างๆ เครื่องกดบัตรคิว และพื้นที่อื่นๆ ที่มีการใช้ร่วมกัน เช่น ประตูสาขา เก้าอี้นั่ง
คอย เป็นต้น ด้านบุคลากรของธนาคาร 1.ตรวจวัดอุณหภูมิก่อนเข้าพื้นที่สาขาทุกวัน 100% ของจำนวนผู้ปฏิบัติ
หน้าที่รวมถึงผู้ติดต่อประสานงานกับสาขา อาทิ พนักงานรับ-ส่งเอกสาร หากพบว่ามีอุณหภูมิสูงกว่า 37.5 องศา
เซลเซียส จะไม่อนุญาตให้เข้าพื้นที่ 2.ต้องสวมใส่หน้ากากอนามัยในการให้บริการลูกค้าทุกครั้ง 3.กำหนดระยะห่าง
ระหว่างพนักงานกับลูกค้าที่ใช้บริการโดยมีการติดตั้งฉากอะคริลิคใสกั้น  (Table Shield) และกำหนดระยะห่าง
ระหว่างพนักงานที่ปฏิบัติงานร่วมกันภายในสาขาอย่างเหมาะสม หรือให้มีการใส่ Face shield เพิ่มเติมจาก
หน้ากากอนามัยเพื่อป้องกันการแพร่เชื้อ และ 4.ให้พนักงานที่ปฏิบัติงานเกี่ยวกับเงินสดใส่ถุงมือเพื่อเพิ่มความ
ปลอดภัย และกรณีที่ต้องสัมผัสกับเงินสดให้ใช้เจลแอลกอฮอล์ทำความสะอาดมือทุกครั้ง  สำหรับที่ทำการสาขา
ของ ธอส. ที่ตั้งอยู่ภายในห้างสรรพสินค้าจะเปิดให้บริการทุกวัน (จันทร์-อาทิตย์) ระหว่างเวลา 11.00 - 17.00 น. 
ส่วนสาขาที่อยู่นอกห้างสรรพสินค้าเปิดให้บริการตามปกติในวันจันทร์ -ศุกร์ ระหว่างเวลา 8.30 - 15.30 น. หรือ
สามารถเลือกทำธุรกรรมกับ ธอส. ที่ใดก็ได้ในทุกที่  ทุกเวลา โดยไม่ต้องเดินทางไปที่สาขาด้วย Mobile 
Application : GHB ALL 
• การรถไฟแห่งประเทศไทย พร้อมเปิดเดินขบวนรถโดยสารพิเศษ และขบวนรถชานเมือง ภายหลัง
มาตรการผ่อนปรนการควบคุมการแพร่ระบาดของโรคติดเชื้อไวรัสโคโรนา 2019 เริ่มเปิดให้บริการ 18 พฤษภาคม
นี้ ซึ่งให้บริการเฉพาะรถโดยสารชนิดพัดลมเท่านั้น ในด้านมาตรการป้องกันความเสี่ยงจากการแพร่ระบาดของเชื้อ
ได้ดำเนินการตามนโยบายของรัฐบาลและกระทรวงคมนาคมอย่างเคร่งครัด โดยให้พนักงานด้านปฏิบัติการที่
เกี่ยวข้องจะต้องสวมใส่หน้ากากอนามัยหรือหน้ากากผ้า ถุงมือยาง และ Face shield ตลอดเวลาที่ให้บริการ 
ตรวจคัดกรองผู้โดยสารอย่างเข้มข้น จัดให้มีแอลกอฮอล์เจลบริการอย่างเพียงพอและทั่วถึง ทั้งบริเวณสถานีและ
บนขบวนรถ การรักษาระยะห่าง ให้มีจุดยืน นั่ง ให้ชัดเจน ทั้งที่สถานีและขบวนรถ โดยจำกัดการจำหน่ายตั๋ว
โดยสารไว้ที่ร้อยละ 50 ของจำนวนที่นั่งทั้งหมด เมื่อจำหน่ายเต็มตามที่ระบุแล้ว จะไม่จำหน่ายตั๋วอีกรวมทั้งตั๋วไม่มี
ที่นั่ง (ตั๋วยืน) และการงดจำหน่ายอาหารบนขบวนรถ หากผู้โดยสารที่เดินทางไกลเกินกว่า 3 ชั่วโมง ให้เตรียม
อาหารไปรับประทานเอง สำหรับผู้โดยสารที่จะเดินทางข้ามเขตจังหวัด จะต้องกรอกข้อมูลคำถามสุขภาพ ตาม
แบบฟอร์ม ต.8/คค./รฟท. และได้รับการตรวจคัดกรองและต้องแสดงเหตุผลความจำเป็น พร้อมหลักฐานการ
อนุญาตของพนักงานเจ้าหน้าที่ตามมาตรการป้องกันตามที่ทางราชการกำหนด เพื่อลดความเสี่ยงในการแพร่เชื้อ
ไวรัสดังกล่าว 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
   
 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
