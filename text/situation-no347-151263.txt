ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,465,689 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 392,557 ราย
จำนวนการตรวจทางห้องปฏิบัติการ 974,020 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
546,610 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 546,610 ราย
• คัดกรองผู้ที่เดินทางเข้า-ออกระหว่างประเทศ 3,692 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 165,280 ราย โรงพยาบาลรัฐ 377,550 ราย)
542,830 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่347 วันที่ 15 ธันวาคม 2563 เวลา 12.00 น.
1. ประเด็นทีน่าสนใจในต่างประเทศ ณ วันที่15 ธันวาคม 2563
• ประเด็นเกี่ยวข้องกับการเตรียมและจัดหาวัคซีน
- สาธารณรัฐสิงคโปร์ อนุมัติการใช้วัคซีนป้องกันโรคโควิด-19 ที่ผลิตโดยบริษัท Pfizer และบริษัท
BioNTech โดยคาดว่าจะได้รับวัคซีนชุดแรกในปลายธันวาคมนี้ โดยจะแจกจ่ายให้กับบุคลากรทางการแพทย์
บุคลากรแนวหน้า ผู้สูงอายุและกลุ่มเสี่ยงเป็นกลุ่มแรก และจะจัดหาวัคซีนให้เพียงพอกับประชาชนและผู้มีถิ่นพำนัก
ถาวรทุกคน โดยไม่เสียค่าใช้จ่ายภายในไตรมาสที่ 3 ของปี 2564 ขณะเดียวกันในวันที่ 28 ธันวาคม 2563 จะผ่อน
ปรนข้อจำกัดในการยับยั้งการแพร่ระบาดของโควิด-19 โดยจะขยายจำนวนให้สามารถรวมกลุ่มกันได้ 8 คนจากเดิม 5 คน
- สาธารณรัฐอินโดนีเซีย เตรียมฉีดวัคซีนป้องกันโรคโควิด-19 ที่ได้รับจากบริษัท Sinovac Biotech
ของสาธารณรัฐประชาชนจีน ให้เจ้าหน้าที่สาธารณสุขในบาหลีและหมู่เกาะชวาเป็นพื้นที่ โดยขณะนี้อยู่ระหว่าง
ประเมินผลการทดลองทางคลินิกระยะที่ 3 ซึ่งคาดว่าจะทราบผลการทดลองในช่วงสัปดาห์ที่ 3 ของมกราคม 2564
- สาธารณรัฐเปรู ระงับการทดลองวัคซีนป้องกันโรคโควิด-19 จากซิโนฟาร์มของสาธารณรัฐประชาชน
จีน หลังพบว่าผู้ป่วยวัย 64 ปีที่มีอาการป่วยร่วมของโรคเบาหวาน มีภาวะกล้ามเนื้อขาอ่อนแรง แม้อาการในเบื้องต้น
ยังทรงตัว แต่เพื่อหลีกเลี่ยงความเสี่ยงที่อาจเกิดกับอาสาสมัครคนอื่น ๆ จึงเห็นชอบให้ระงับการทดสอบ
• ประเด็นที่เกี่ยวข้องกับมาตรการการควบคุมและป้องกันการแพร่ระบาดของโรค
- สหราชอาณาจักร ยกระดับมาตรการป้องกันการแพร่ระบาดของโรคโควิด-19 ในกรุงลอนดอน
รวมถึงบางพื้นที่ในมณฑล Essex และมณฑล Hertfordshire เป็นระดับ 3 ซึ่งเป็นระดับสูงสุด ตั้งแต่ 16 ธันวาคม
2563 นอกจากนั้นยังพบเชื้อสายพันธุ์ใหม่ในผู้ป่วยมากกว่า 1,000 ซึ่งอาจเกี่ยวข้องกับอัตราการติดเชื้อที่เพิ่มสูงขึ้น
อย่างรวดเร็วในพื้นที่ เบื้องต้นยังไม่พบความแตกต่างด้านอาการ ความรุนแรง หรือแพร่กระจาย กับสายพันธุ์ที่พบก่อน
หน้า ขณะนี้อยู่ระหว่างการศึกษาและตรวจสอบข้อมูล
- ประเทศเนเธอร์แลนด์ ประกาศมาตรการล็อกดาวน์รอบใหม่ เป็นเวลา 5 สัปดาห์ เริ่มมีผลบังคับใช้
ตั้งแต่เที่ยงคืน วันที่ 15 ธันวาคม 2563 - 19 มกราคม 2564 โรงเรียนและมหาวิทยาลัยต้องใช้ระบบออนไลน์ ส่วน
ร้านค้าที่ไม่ได้จำหน่ายสินค้าจำเป็นต่อการอุปโภคบริโภค พิพิธภัณฑ์ ร้านเสริมสวย โรงภาพยนตร์ และโรงยิมให้ปิดทำ
การ ประชาชนสามารถเดินทางไปบ้านญาติได้แต่ต้องไม่เกิน 3 คน
• ประเด็นที่เกี่ยวข้องกับมาตรการในการป้องกันการระบาดในช่วงเทศกาลพิเศษ
- สหราชอาณาจักร แนะนำให้ประชาชนพยายามลดการพบปะสังสรรค์ให้น้อยที่สุดในช่วงเทศกาลเฉลิม
ฉลอง และแนะนำมาตรการ “Christmas bubble” ในช่วงวันหยุดคริสมาสต์ คือการรวมตัวไม่ควรเกิน 3 ครอบครัว
2. มาตรการในประเทศไทย
• กระทรวงสาธารณสุข จากผลการสำรวจอนามัยโพล ครั้งที่ 3 วันที่ 7 ถึง 11 ธันวาคม 2563 ในกลุ่ม
ประชาชนทั่วประเทศจำนวน 23,511 คน พบว่า ประชาชนมีการสวมหน้ากากเป็นประจำ 86.19% สถานที่สาธารณะที่
สวมหน้ากากประจำมากที่สุด คือ ห้างสรรพสินค้า/คอมมูนิตีมอลล์ 75.35% โรงพยาบาล 73.49% ร้านสะดวกซื้อ
71.46% ตลาด/ตลาดนัด 68.57% ห้องประชุม/ศูนย์ประชุม 68.54% และรถสาธารณะ 68.22% ขณะที่ความกังวล
ของประชาชนต่อสถานการณ์ COVID-19 พบว่า ส่วนใหญ่มีความกังวลในระดับปานกลาง 37%
• จังหวัดนครสวรรค์ จัดตั้งสถานที่กักกันแห่งรัฐ (State Local Quarantine) โดยเพิ่มเป็น 64 ห้อง ใน 6
อำเภอ ได้แก่ อำเภอโกรกพระ ลาดยาว ชุมแสง ท่าตะโก ไพศาลี และ เมืองนครสวรรค์ ทั้งนี้ ได้ขอให้ทุกอำเภอ
เคร่งครัดการคัดกรองในชุมชน ผู้ใช้บริการตลาดนัด หน่วยงานและสถานที่ประกอบการทุกแห่ง ทำการตรวจวัดไข้ทุก
คนที่เดินทางมาจากต่างจังหวัด แจ้งอาสาสมัครสาธารณสุขสอดส่อง ลงพื้นที่และติดตามอย่างใกล้ชิด
• จังหวัดเชียงใหม่ ดำเนินโครงการค้นหาเชิงรุก โดยจัดเจ้าหน้าที่พร้อมรถพระราชทาน และโรงพยาบาล
เอกชนในจังหวัดเชียงใหม่ ตรวจหาเชื้อโควิด-19 ให้กับพนักงานสถานบันเทิง สถานประกอบการ ตั้งแต่วันที่ 4 ถึง 11
ธันวาคม 2563 ทั้งสิ้น 148 แห่ง จำนวน 2,292 ราย ผลเป็นลบทั้งหมด โดยจังหวัดเชียงใหม่ไม่มีการปิดเมือง และไม่มี
การกักตัว สามารถเดินทางท่องเที่ยวได้ตามปกติในทุกพื้นที่ วางมาตรการอย่างเข้มข้น และมีแนวทางในการกำกับ
ติดตามร่วมกับเครือข่าย เพื่อให้ความมั่นใจแก่ประชาชน
• จังหวัดเชียงราย เรียกตัวผู้ป่วยโควิด-19 ที่ลักลอบเข้าประเทศมาดำเนินคดี พบเข้าข่ายความผิด 3
ข้อหา คือ 1) เป็นบุคคลที่เดินทางเข้ามาในราชอาณาจักรไม่ได้เดินทางเข้ามาตามช่องทาง ด่านตรวจคนเข้าเมือง เขตท่า
สถานี หรือท้องที่และตามกำหนดเวลา ตาม ม.11 แห่ง พ.ร.บ.คนเข้าเมือง พ.ศ. 2522 2) ฝ่าฝืนข้อกำหนดที่ออกมาตาม
ม.9 แห่ง พ.ร.ก.บริหารราชการในสถานการณ์ฉุกเฉิน พ.ศ. 2548 3) ข้อหาไม่ปฏิบัติตามติคำสั่งของเจ้าพนักงานควบคุม
โรคติดต่อหรือผู้ว่าราชการจังหวัด ตามม.35 (1) แห่ง พ.ร.บ. พ.ศ. 2558 ขณะนี้เจ้าหน้าที่อยู่ระหว่างพิจารณาหลักฐาน
เพื่อออกหมายเรียกมารับทราบข้อกล่าวหา ดำเนินคดีตามกฎหมายต่อไป นอกจากนี้ ยังมีประชาชนบางส่วนแสดงความ
กังวลว่าเชียงรายจะเป็นจุดเชื่อมของไวรัสตัวใหม่ในประเทศ โดยจังหวัดเชียงรายให้การรับรองว่าสถานการณ์โควิด-19
ในจังหวัดทางภาคเหนืออยู่ภายใต้การควบคุม โดยมีการจัดสถานกักกันจำนวน 10 แห่งสำหรับผู้ส่งกลับตามกฎหมาย
• กระทรวงมหาดไทย สั่งการไปยังผู้ว่าราชการจังหวัดทุกจังหวัดและกรุงเทพมหานคร กำชับและเน้นย้ำ
หน่วยงานที่เกี่ยวข้องให้ความสำคัญกับการปฏิบัติตามมาตรการป้องกันโรคที่กระทรวงสาธารณสุขกำหนดอย่าง
เคร่งครัด ในการจัดกิจกรรมที่มีการรวมตัวของคนจำนวนมาก/แออัด รวมทั้งให้เพิ่มความถี่ในการออกตรวจตรา โดย
ดำเนินการด้วยความละเอียดรอบคอบ เพื่อไม่ให้เกิดผลกระทบต่อการดำเนินธุรกิจของเอกชนและส่งผลกระทบต่อ
บรรยากาศการท่องเที่ยวในช่วงเทศกาล
3. ประเมนิความเสี่ยงสถานการณ์โรคติดเชื้อไวรัสโคโรนา 2019
จำนวนผู้ติดเชื้อไวรัสโคโรนา 2019 ในประเทศไทยรายใหม่ในวันนี้ทั้งหมดมาจาก Quarantine
Facilities ผู้ติดเชื้อส่วนใหญ่ไม่มีอาการ ยกเว้นชาวไทย 1 รายที่มีอาการ อย่างไรก็ตามควรตรวจสอบขั้นตอนและ
วิธีการในการซักประวัติ โดยเฉพาะในกรณีที่เป็นชาวต่างชาติ เพื่อให้มั่นใจว่าข้อมูลที่ได้มีความครบถ้วนสมบูรณ์
นอกจากนั้นจากการพบผู้ติดเชื้อ 3 ราย ที่มาจากไฟล์ทบินขาเข้าประเทศไทยไฟล์ทเดียวกัน แต่มาจากประเทศต้นทาง
ต่างกัน และไม่ได้อยู่ใน Quarantine Facilities เดียวกัน ซึ่งมีโอกาสที่ผู้ติดเชื้อเหล่านี้ อาจติดเชื้อมาระหว่างการ
เดินทาง เช่น ระหว่างอยู่บนเครื่องบิน ระหว่างแวะพัก ประกอบกับมีการพบไฟล์ทบินขาเข้าประเทศไทยอีกไฟล์ทที่
พบผู้ติดเชื้ออย่างต่อเนื่องในช่วงระยะเวลา 2 สัปดาห์ ดังนั้น การพิสูจน์หาความสัมพันธ์เชื่อมโยงทางระบาดวิทยาด้วย
การตรวจรหัสพันธุกรรมร่วมกับผลการสอบสวนทางระบาดวิทยาอาจช่วยให้คำตอบได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข