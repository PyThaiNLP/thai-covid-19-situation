ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,081,821 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 498,861 ราย
จำนวนการตรวจทางห้องปฏิบัติการ 1,678,148 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,250,738 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,250,738 ราย
• คัดกรองผู้ที่เดินทางเข้า-ออกระหว่างประเทศ 4,742 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 291,655 ราย โรงพยาบาลรัฐ 954,253 ราย)
1,245,908 ราย
• อื่นๆ 88 ราย
สถานการณ์ทั่วโลก
ฉบับที่ 448 วันที่ 26 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่ 26 มีนาคม 2564
• สาธารณรัฐประชาชนจีน หน่วยงานกำกับดูแลยาของจีน (NMPA) อนุมัติการทดลองทางคลินิกแก่วัคซีน
ป้องกันโรคโควิด 19 ชนิดสูดดม ที่พัฒนาโดยบริษัทแคนซิโน ไบโอโลจิกส์ (CanSino Biologics) สัญชาติจีน กับ
สถาบันเทคโนโลยีชีวภาพปักกิ่ง ซึ่งความปลอดภัยและประสิทธิภาพของวัคซีนชนิดสูดดมยัง "อยู่ระหว่างการ
ตรวจสอบยืนยัน" ทั้งนี้ จีนดำเนินการฉีดวัคซีนต้านโรคโควิด 19 ให้แก่ประชาชนแล้วประมาณ 85.85 ล้านโดส
• สาธารณรัฐฝรั่งเศส ประกาศขยายพื้นที่บังคับใช้มาตรการสกัดการแพร่ระบาดของโรคโควิด 19 ครอบคลุม
พื้นที่ 3 แคว้นที่มีความเสี่ยงสูง ได้แก่ แคว้นโรน แคว้นโอบ และแคว้นเนียฟวร์ ตั้งแต่เที่ยงคืนของวันศุกร์ที่ 26 มี.ค.
ประชาชนที่อาศัยอยู่ในพื้นที่ 3 แคว้นดังกล่าว จะไม่ได้รับอนุญาตให้รวมตัวกันในที่กลางแจ้งเกิน 6 คน และอนุญาต
ให้เดินทางออกจากที่พักในระยะทางไม่เกิน 10 กม. ได้ในช่วงเวลากลางวัน ส่วนผู้ที่มีความจำเป็นต้องเดินทาง
ออกจากบ้านในระยะทาง 30 กม.จะต้องมีเอกสารแสดง ข้อกำหนดนี้จะมีผลบังคับใช้ไปอย่างน้อย 4 สัปดาห์
• สาธารณรัฐโปรตุเกส ประกาศขยายระยะเวลาบังคับใช้มาตรการฉุกเฉินเพื่อควบคุมการแพร่ระบาดของโรคโควิด 19
ออกไปจนถึงวันที่ 15 เม.ย. พร้อมเรียกร้องประชาชนระมัดระวังตนเองในช่วงวันหยุดเทศกาลอีสเตอร์ เพื่อไม่ให้
จำนวนผู้ติดเชื้อในแผนกผู้ป่วยหนัก และผู้เสียชีวิต รวมถึงอัตราการแพร่ระบาดกลับมาเพิ่มขึ้นอีกครั้งก่อนถึงช่วงฤดูร้อน
• สาธารณรัฐเกาหลี ประกาศขยายมาตรการเว้นระยะห่างทางสังคม และประกาศเคอร์ฟิวห้ามรับประทาน
อาหารนอกบ้านในตอนกลางคืน โดยร้านอาหารและคาเฟ่ต้องปิดให้บริการภายในเวลา 22.00 น. และห้ามรวมกลุ่ม
เกิน 5 คนเป็นเวลาสองสัปดาห์ หลังพบยอดผู้ติดเชื้อโควิด 19 รายใหม่เพิ่มขึ้นสูงสุดในรอบหนึ่งเดือน และมีความ
กังวลจากการที่ผู้คนเริ่มออกมาทำกิจกรรมนอกบ้านมากขึ้น เนื่องจากอากาศที่อบอุ่นในช่วงฤดูใบไม้ผลิ
• ราชอาณาจักรเดนมาร์ก สั่งระงับการฉีดวัคซีนโควิด 19 ของบริษัทแอสตร้าเซนเนก้าต่อไปอีก 3 สัปดาห์
จนถึงวันที่ 18 เม.ย. 2564 โดยที่ประเทศอิตาลี ฝรั่งเศส เยอรมนี และสเปน ได้เริ่มกลับมาดำเนินการฉีดวัคซีนอีกครั้ง
หลังจากที่องค์การยาแห่งยุโรป (EMA) ออกมาประกาศว่าวัคซีนโควิด 19 ของบริษัทมีความปลอดภัยและมี
ประสิทธิภาพ ยกเว้นประเทศเดนมาร์ก นอร์เวย์ และสวีเดนยังคงระงับการฉีดอยู่
• สาธารณรัฐฟิลิปปินส์ พบผู้ป่วยโรคโควิด 19 รายใหม่ เพิ่มขึ้นในอัตราที่น่าตกใจเมื่อไม่นานมานี้ ซึ่งเมืองหลวง
(กรุงมะนิลา) เป็นศูนย์กลางที่มีประชากรอาศัยอยู่ประมาณหนึ่งในสิบของประเทศ โดยนายกเทศมนตรีเมืองได้รับการ
อนุมัติให้กำหนดจุดตรวจที่เข้มงวดขึ้น และเคอร์ฟิวเวลา 22:00 น. อีกทั้งจำกัดการเคลื่อนย้ายของประชาชนทั่วไป
และการดำเนินงานทางด้านเศรษฐกิจด้วย
2. มาตรการในประเทศไทย
• กระทรวงสาธารณสุข ได้จัดสรรและกระจายวัคซีนโควิด 19 ไปยังพื้นที่เป้าหมาย เพื่อฉีดให้แก่กลุ่มเป้าหมาย
ตามแผนที่วางไว้แล้ว ซึ่งจังหวัดต่างๆ ที่ได้รับวัคซีนสามารถดำเนินการฉีดวัคซีนได้เลย ทั้งนี้ รัฐบาลมีความต้องการ
เปิดประเทศ ซึ่งการเปิดประเทศได้จำเป็นจะต้องมีความปลอดภัย โดยเฉพาะประชาชนภายในประเทศ ซึ่งการฉีด
วัคซีนในระดับบุคคลนั้นมีความปลอดภัยอยู่แล้ว จึงขอความร่วมมือประชาชนร่วมกันฉีดวัคซีนเพื่อชาติอีกครั้ง ถ้า
สามารถฉีดวัคซีนได้ถึงร้อยละ 50-60 ของประชากรในประเทศ ก็จะสามารถเปิดประเทศได้อย่างปลอดภัย การทำ
ธุรกิจ การท่องเที่ยวก็เดินหน้าได้ ประเทศไทยก็จะฟื้นตัวได้อย่างรวดเร็ว
• กระทรวงสาธารณสุข คณะกรรมการ Medical Hub มีมติเห็นชอบการปรับรูปแบบสถานกักกันผู้เดินทาง
มาจากต่างประเทศ และการผ่อนคลายกิจกรรมในสถานกักกันตามที่ ศบค. กำหนด เพื่อรองรับการเปิดประเทศ
ทั้งสถานกักกันทางเลือก (Alternative Quarantine) รวมทั้งเห็นชอบหลักการรูปแบบการท่องเที่ยว Sand Box
ในพื้นที่จังหวัดท่องเที่ยว 3 แห่ง ได้แก่ ภูเก็ต เกาะสมุย จ.สุราษฎร์ธานี และเชียงคาน จ.เลย ภายใต้เงื่อนไขการจัด
กิจกรรมท่องเที่ยวภายในพื้นที่ปลอดภัย (Safe Zone) จากการทำประชาพิจารณ์ นักท่องเที่ยวและประชาชนในพื้นที่
จะต้องได้รับวัคซีนโควิด 19 แล้ว มีมาตรการควบคุมการเข้าออกพื้นที่ มีระบบติดตามตัว และมีความพร้อมด้าน
สาธารณสุข
• กระทรวงสาธารณสุข ปลัดกระทรวงสาธารณสุขปิดโรงพยาบาลสนามศูนย์ห่วงใยคนสาครแห่งที่ 7
ณ อบต.ท่าทราย จังหวัดสมุทรสาคร หลังสถานการณ์โควิด 19 ควบคุมได้ พบผู้ติดเชื้อเฉลี่ย 9 -15 รายต่อวัน
พร้อมปรับรูปแบบให้เป็นสถานที่ฉีดวัคซีนโควิด 19 การปิดโรงพยาบาลสนามไม่ได้เป็นการประกาศว่าสถานการณ์
โควิด 19 จบสิ้นหรือไม่มีการระบาดแล้ว แต่เป็นการส่งสัญญาณว่า ต่อไปนี้การระบาดอยู่ในระดับที่ควบคุมได้
เพราะระบบโรงพยาบาลมีศักยภาพและความพร้อมรองรับผู้ป่วยได้ ซึ่งบทบาทและภารกิจในการดูแลผู้ป่วยโควิดที่ยัง
มีอยู่จะถูกส่งต่อให้กับโรงพยาบาลรัฐและเอกชนที่มีศักยภาพใน จ.สมุทรสาครต่อไป
• สำนักงานคณะกรรมการอาหารและยา (อย.) อนุมัติทะเบียนวัคซีนโควิด 19 จอห์นสันแอนด์จอห์นสัน
ที่ภาคเอกชนยื่นขอเป็นที่เรียบร้อยแล้ว และวัคซีนของบารัต ไบโอเทค ประเทศอินเดียอยู่ระหว่างการยื่นเอกสาร
สำหรับวัคซีนอื่นๆ ได้แก่ โมเดอร์นา ของประเทศสหรัฐอเมริกา สปุตนิก ไฟว์ ของประเทศรัสเซีย และซิโนฟาร์ม
ของประเทศจีน ได้มีการเข้าหารือกับ อย. เพื่อเตรียมการยื่นคำขอขึ้นทะเบียนเช่นกัน ทั้งนี้ผู้รับอนุญาตนำเข้ายา หรือ
ผู้รับอนุญาตที่เป็นโรงพยาบาลเอกชน หรือ ภาคเอกชนอื่น ที่สนใจยื่นขอขึ้นทะเบียนสามารถยื่นเอกสารเพื่อขอ
ประเมินคุณภาพ ประสิทธิผล และความปลอดภัยของวัคซีนได้ ถ้ายื่นเอกสารครบถ้วนตามที่กำหนดจะใช้เวลาในการ
ประเมินและพิจารณาอนุญาตประมาณ 30 วัน เพื่อให้ประชาชนสามารถเข้าถึงวัคซีนได้อย่างปลอดภัย
3. ประเมินความเสี่ยงสถานการณ์โรคติดเชื้อไวรัสโคโรนา 2019
จากการวิเคราะห์สถานการณ์การพบผู้ติดเชื้อไวรัสโคโรนา 2019 ณ วันที่ 26 มีนาคม 2564 พบว่าจำนวนผู้
ติดเชื้อในช่วง 1 เดือนที่ผ่านมาเริ่มคงที่ โดยเฉลี่ยจะพบจำนวนผู้ติดเชื้อประมาณ 81 รายต่อวัน โดยมีการพบจำนวนผู้
ติดเชื้อจากการติดตามผู้สัมผัสมากขึ้น เฉลี่ย 8 รายต่อวัน แต่ในช่วง 1 สัปดาห์ที่ผ่านมา มีจำนวนผู้สัมผัสเฉลี่ย 13 ราย
ต่อวัน ซึ่งเป็นจำนวนที่เพิ่มมากขึ้น จะเห็นได้ว่าปัจจุบันยังมีการแพร่เชื้อไปยังบุคคลรอบข้าง ทั้งที่เป็นภายในครอบครัว
และเป็นเพื่อร่วมงาน ถึงแม้ว่า ปัจจุบัน ประเทศไทยเริ่มมีการฉีดวัคซีนโควิด-19 ให้แก่คนกลุ่ม แต่การปฏิบัติตาม
มาตรการป้องกันโรค โดยเฉพาะการสวมใส่หน้ากากอนามัย ล้างมือบ่อย ๆ ลดการเดินทางที่ไม่จำเป็น หลีกเลี่ยง
สถานที่เสี่ยงที่มีคนรวมกันอยู่อย่างแออัด สแกนไทยชนะ หรือใช้หมอชนะ คอยติดตามสถานการณ์อย่างใกล้ชิด เฝ้า
ระวังสังเกตอาการเป็นเวลา 14 วัน หลังไปตลาดที่มีรายงานผู้ติดเชื้อ และหากมีอาการไข้ ไอ เจ็บคอ มีน้ำมูก หรือ
จมูกไม่รับกลิ่น ลิ้นไม่รับรส ให้รีบพบแพทย์ และเปิดเผยประวัติการเดินทางให้มากที่สุดเท่าที่จะทำได้ ยังคงเป็นการ
ลดความเสี่ยงของการแพร่กระจายของเชื้อ และเป็นมาตรการการควบคุมโรคที่ดีที่สุด
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข