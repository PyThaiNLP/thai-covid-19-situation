ฉบับที่ 169 วันที่ 20 มิถุนายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่20 มิถุนายน 2563 จำนวน 8,781,719 ราย มีอาการรุนแรง
54,785 ราย เสียชีวิต 463,011 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
2,297,360 ราย บราซิล 1,038,568 ราย รัสเซยี576,952 ราย อินเดีย 396,661 ราย สหราชอาณาจักร 301,815 ราย
สเปน 292,655 ราย เปรู247,925 ราย อิตาลี238,011 ราย ชิล ี231,393 ราย และอิหร่าน 200,262 ราย
ส่วนจีน เป็นอันดับที่ 21 มีจำนวนผู้ป่วย 84,525 ราย (รวม ฮ่องกง 1,128 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 20 มิถุนายน 2563
- ประเทศเมียนมาร์พบผู้ป่วยโรคติดเชื้อไวรัสโคโรนา2019 เป็นแรงงานชาวเมียนมาร์ที่เดินทางมา
จากประเทศไทยผ่านชายแดน จำนวน 23 ราย เมื่อวันที่ 19 มิถุนายน 2563 รวมผู้ติดเชื้อสะสมในประเทศเมียน
มาร์จำนวน 286 ราย รักษาหายแล้ว 187 ราย กำลังรักษาตัว 93 ราย เสียชีวิต 6 ราย จากข้อมูลเบื้องต้นพบว่า
แรงงานชาวเมียนมาร์กลุ่มดังกล่าว มีประวัติเดินทางมาจากประเทศไทย ผ่านทางอำเภอแม่สอด จังหวัดตาก
บางส่วนมีประวัติมาจากประเทศมาเลเซียแต่เดินทางผ่านประเทศไทย ผ่านจังหวัดระนอง
- ประเทศอังกฤษ เผยผลงานวิจัยที่จัดทำโดยรัฐบาลอังกฤษระบุว่าชนกลุ่มน้อยในอังกฤษ ซึ่งเรียก
รวมกันว่าBAME ได้แก่ กลุ่มคนผิวสี(Black) คนเอเชีย (Asian) และชนกลุ่มน้อยชาติพันธุ์อื่น (Minority Ethnic
groups) มีโอกาสเสียชีวิตจากโรคติดเชื้อไวรัสโคโรนา2019 เนื่องจากติดเชื้อมากกว่าคนผิวขาวประมาณร้อยละ50
- สาธารณรัฐประชาชนจีน ศูนย์ควบคุมและป้องกันโรคของจีน กล่าวว่าจีนสามารถควบคุมการแพร่
ระบาดของโรคติดเชื้อไวรัสโคโรนา2019 ในกรุงปักกิ่งได้แล้ว แต่อาจมีการพบผู้ติดเชื้อรายใหม่ในช่วงหลายวัน
ข้างหน้าแต่จะไม่ถือเป็นการแพร่ระบาดครั้งใหม่ เป็นผู้ติดเชื้อที่ถูกตรวจพบในกระบวนการตรวจสอบนอกจากนี้ ได้
ส่งรายงานให้กับองค์การอนามัยโลก (WHO) เกี่ยวกับผลการถอดลำดับจีโนมเบื้องต้นของเชื้อไวรัส SARS-CoV-2 ซึ่ง
พบที่ตลาดซินฟาตี้ พบว่ามีที่มาจากทวีปยุโรป แต่ยังไม่ได้หมายความว่าเป็นสายพันธุ์ซึ่งอุบัติขึ้นในทวีปยุโรป
- ประเทศอินเดีย สำนักงานมุขมนตรีแห่งรัฐทมิฬนาฑูประกาศบังคับใช้มาตรการล็อกดาวน์
ครอบคลุม 4 เขต รวมถึง เมืองเจนไน โดยให้มีผลบังคับใช้ถึงวันที่ 30 มิถุนายน 2563 เป็นอย่างน้อย เนื่องจากพบ
ผู้ป่วยโรคติดเชื้อไวรัสโคโรนา2019 ในพื้นที่เพิ่มมากขึ้น
- องค์การอนามัยโลก (WHO) แถลงเมื่อวันที่ 19 มิถุนายน 2563 เรียกร้องให้ทุกประเทศ และ
ประชาชนทุกคนยังต้องระมัดระวังอย่างสูงสุด ขณะที่สถานการณ์โรคติดเชื้อไวรัสโคโรนา2019 เข้าสู่ระยะใหม่
และอันตราย ซึ่งพบจำนวนผู้ติดเชื้อรายใหม่ ในวันที่ 18 มิถุนายน 2563 ที่ผ่านมามีจำนวนเพิ่มกว่า1.5 แสนราย
ซึ่งมากที่สุดในวันเดียว ตั้งแต่เริ่มมีการระบาด ส่วนหนึ่งเพราะผู้คนเริ่มเบื่อหน่ายการล็อกดาวน์ซึ่งเห็นได้จาก
จำนวนผู้ติดเชื้อที่เพิ่มขึ้นหลังผ่อนคลายมาตรการล็อกดาวน์ในหลายประเทศทั่วโลก
- ประเทศบราซิล พบผู้ป่วยโรคติดเชื้อไวรัสโคโรนา2019 รายใหม่ จำนวน 54,771 ราย ทำให้มียอด
ผู้ป่วยสะสมเท่ากับ 1,032,913 ราย ขณะที่มีจำนวนผู้เสียชีวิตเพิ่มขึ้น 1,206 ราย และผู้เสียชีวิตสะสม 48,954
ราย นับเป็นประเทศที่มียอดผู้ติดเชื้อและเสียชีวิตสะสมมากที่สุดเป็นอันดับ 2 ของโลก ทั้งนี้ กระทรวงสาธารณสุข
บราซิล อ้างเหตุผลว่าที่ตัวเลขผู้ป่วยรายใหม่พุ่งอย่างก้าวกระโดด เป็นเพราะความไม่เสถียรของระบบรายงาน
- ประเทศเกาหลีใต้ ศูนย์ควบคุมและป้องกันโรคเกาหลี(เคซีดีซี) รายงานสถานการณโ์รคติดเชื้อไวรัส
โคโรนา2019 ในรอบ 24 ชั่วโมงที่ผ่านมาพบว่ามีผู้ติดเชื้อรายใหม่ 67 ราย รักษาหาย 21 ราย ทำให้ยอดผู้ป่วย
สะสมอยู่ที่12,373 ราย เสียชีวิต280 ราย รักษาหายสะสม 10,856 ราย และคงเหลือผู้ป่วยในระบบ 1,237 ราย
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วนัที่ 3 มกราคม 2563 ถึงวันที่
19 มิถุนายน 2563 รวมทั้งสิ้น 40,750 เที่ยวบิน ผู้เดินทางได้รับการคัดกรองสะสมรวม 4,473,998 ราย พบผู้ปว่ยที่มี
อาการเข้าได้ตามนิยามการคัดกรองจำนวน 1,709 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึงวันที่
19 มิถุนายน 2563 มียอดการคัดกรองเรือสะสม 3,035 ลำมีผู้ที่เดินทางได้รับการคัดกรองสะสมรวม 152,207 ราย พบ
ผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่วนัที่
1 กุมภาพันธ์2563 ถึง 19 มิถุนายน 2563 มีผู้ได้รับการคัดกรองสะสมรวม 2,050,551 ราย และการคัดกรองผู้มาต่ออายุ
หนังสือเดินทางที่สำนักงานตรวจคนเข้าเมืองแจ้งวัฒนะตั้งแตวั่นที่ 30 มกราคม 2563 ถึง 19 มิถุนายน 2563 ได้ทำการ
คัดกรองรวมทั้งสิ้น 203,237 ราย รวมพบผู้ปว่ยที่มีอาการเข้าได้ตามนิยามการคัดกรองที่ช่องทางเข้าออกประเทศ จำนวน
1,711 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 20 มิถุนายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
2,363 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 290,451 ราย รายละเอียดตาม
ตารางที่ 1
ตาราง 1 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
ผู้ป่วยที่มีอาการตามนิยามเฝ้าระวังโรค 290,451 ราย
● คัดกรองพบที่สนามบิน สุวรรณภูมิ(1,640) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,709 ราย
2 ราย
ประเภทของผู้ป่วย จำนวนผู้ป่วยสะสม
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 83,050 ราย โรงพยาบาลรัฐ 205,171 ราย
และอยู่ระหว่างการสอบสวน 431 ราย)
288,652 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล**
• เสียชีวิต
3,147 ราย
3,018 ราย
71 ราย
58 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
3,147 ราย
2,443 ราย
704 ราย
210 ราย
หมายเหตุ: *เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
**วันที่ 19 พฤษภาคม 2563 แหล่งข้อมูลจากกรมสนับสนุนบริการสุขภาพ
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 3,147 ราย รักษาหายและแพทย์ให้กลับ
บ้าน 3,018 ราย ผู้ป่วยยืนยันที่เสียชีวิต 58 ราย
ตั้งแต่วันที่ 18 มกราคม ถึงวันที่ 12 มิถุนายน 2563 (สัปดาห์ที่ 23) มีจำนวนการตรวจวินิจฉัยโรคติดเชื้อไวรัส
โคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-
PCR ทั้งหมด 522,109 ตัวอย่าง คิดเป็นจำนวนการตรวจวินิจฉัยเฉลี่ยวันละ7,700 ตัวอย่าง แบ่งเป็นผู้ป่วยที่มีอาการ
ตามนิยามการเฝ้าระวังโรค 271,701 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติมและการ
ติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,775 ราย ผู้ เดินทางที่เฝ้าระวังอาการ
ณ พื้นที่กักกันแห่งรัฐ 39,463 ราย และผู้ป่วยทีมี่อาการไม่เข้าเกณฑ์การเฝ้าระวังโรค 201,170 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 20 มิถุนายน 2563 พบผู้ป่วยยืนยันที่มี
ประวัติเดินทางมาจากต่างประเทศ 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม
210 ราย เป็นคนไทยที่กลับมาจากประเทศอินโดนีเซีย 65 ราย คูเวต 34 ราย ซาอุดิอาระเบีย 28 ราย
สหรัฐอาหรับเอมิเรตส์15 ราย ปากีสถาน 13 ราย อินเดีย 11 ราย กาตาร์9 ราย สหรัฐอเมริกา9 ราย รัสเซีย
5 ราย มาเลเซีย 4 ราย อียิปต์3 ราย สหราชอาณาจักร 2 ราย คาซัคสถาน 2 ราย ตุรกี2 ราย เนเธอร์แลนด์
2 ราย บาห์เรน 2 ราย ญี่ปุ่น 1 ราย ฟิลิปปินส์1 ราย จีน 1 ราย สาธารณรัฐมาดากัสการ์1 ราย แบ่งเป็น
กรุงเทพมหานคร 64 ราย ชลบุรี36 ราย สมุทรปราการ 28 ราย สงขลา25 ราย สตูล 18 ราย ปัตตานี15 ราย
ยะลา9 ราย นราธิวาส 9 ราย ฉะเชิงเทรา3 ราย และกระบี่ 3 ราย วันที่ 8 พฤษภาคม 2563 พบผู้ป่วยยืนยันที่
ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลาอำเภอสะเดาจังหวัดสงขลาจำนวน 65 ราย มี
สัญชาติพม่า37 ราย ต่างด้าว 20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา1 ราย และอินเดีย
1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,734 ราย เพศหญิง 1,413 ราย (ชาย:หญิง = 1.23:1) สัญชาติไทย 2,811 ราย
พม่า56 ราย จีน 35 ราย ฝรั่งเศส 29 ราย อังกฤษ 24 ราย ต่างด้าว 20 ราย อเมริกา13 ราย รัสเซีย 12 ราย
ญี่ปุ่น 11 ราย เยอรมนี9 ราย อิตาลี9 ราย อินเดีย 9 ราย แคนาดา8 ราย เบลเยียม 6 ราย สวิตเซอร์แลนด์6 ราย
สวีเดน 6 ราย เดนมาร์ก 5 ราย ฟิลิปปินส์5 ราย สิงคโปร์5 ราย ออสเตรเลีย 5 ราย ปากีสถาน 4 ราย มาเลเซีย
4 ราย เวียดนาม 4 ราย กัมพูชา3 ราย เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์2 ราย
บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย มาลี1 ราย คูเวต 1 ราย เซอร์เบีย
1 ราย ตูนีเซีย 1 ราย ไต้หวัน 1 ราย นิวซีแลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย
เม็กซิกัน 1 ราย ยูเครน 1 ราย เยเมน 1 ราย ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย
ฮังการี1 ราย และไม่ทราบ 11 ราย มีประวัติโรคประจำตัว 190 ราย และไม่มีโรคประจำตัว 2,957 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลดว้ย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 210 ราย จากการตรวจ
คนเข้าเมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• กรมบัญชีกลางได้เพิ่มเติมหลักเกณฑ์และอัตราค่ารักษาพยาบาลประเภทผู้ป่วยนอกและผู้ป่วยใน สำหรับผู้
มีสิทธิหรือบุคคลในครอบครัวที่เสี่ยงหรือติดเชื้อไวรัส SARS-CoV-2 ให้สามารถเบิกค่ารักษาพยาบาลที่
สถานพยาบาลเอกชนได้โดยผู้มีสิทธิหรือบุคคลในครอบครัวที่มีอาการไข้ ไอ เจ็บคอ หอบเหนื่อย หรือมีอาการของ
โรคปอดอักเสบ โดยเป็นไปตามเงื่อนไขที่กำหนด
• ผู้ว่าราชการจังหวัดตากได้มีหนังสือสั่งการด่วนให้ตรวจหาเชื้อไวรัส SARS-CoV-2 กับเจ้าหน้าที่ที่อำนวย
ความสะดวกให้กับแรงงานชาวเมียนมาร์เดินทางกลับประเทศ และให้จุดคัดกรองด่านพรมแดนสะพานมิตรภาพ
ไทย-เมียนมาร์แห่งที่ 2 อำเภอแม่สอด ตรวจหาเชื้อไวรัส SARS-CoV-2 ในแรงงานเมียนมาร์ที่เดินทางกลับ
ภูมิลำเนาอย่างเข้มข้น ซึ่งนับตั้งแต่ที่มีการแพร่ระบาดของโรคติดเชื้อไวรัสโคโรนา2019 ประเทศไทยได้เริ่ม
อนุญาตให้แรงงานกลับมาตุภูมิได้ ตั้งแต่วันที่ 23 พฤษภาคม 2563 ที่ผ่านมาซึ่งขณะนี้มีแรงงานชาวเมียนมาร์
เดินทางกลับแล้วกว่า24,000 คน
• ผู้อำนวยการสำนักวิจัยซูเปอร์โพล (SUPER POLL) เปิดเผยผลสำรวจภาคสนาม เรื่อง ความทรงจำ
ประชาชน กรณีศึกษาตัวอย่างประชาชนทุกสาขาอาชีพทั่วประเทศ จำนวน 1,766 ตัวอย่าง ดำเนินโครงการ
ระหว่าง 18 - 19 มิถุนายน 2563 ที่ผ่านมาพบว่าประชาชนส่วนใหญ่ได้รับผลกระทบเกิดความทุกข์ยาก
เดือดร้อน ช่วงการระบาดโรคติดเชื้อไวรัสโคโรนา2019 (ร้อยละ95.1) ความทรงจำประชาชนด้านมาตรการของ
กระทรวงต่าง ๆ พบว่าส่วนใหญ่ระบุกระทรวงการคลังและกระทรวงเกษตรและสหกรณ์เรื่อง แจกเงินเยียวยาให้
ประชาชน เป็นมาตรการช่วยลดความทุกข์ยากเดือดร้อนของประชาชน (ร้อยละ64.8) รองลงมาคือ กระทรวง
พลังงาน เรื่อง ลดราคาน้ำมัน ลดค่าไฟฟ้าค่าก๊าซหุงต้ม และแจกแอลกอฮอล์ฆ่าเชื้อโรงพยาบาลส่งเสริมสุขภาพ
ตำบลต่าง ๆ (ร้อยละ56.3) กระทรวงมหาดไทย เรื่อง ลดค่าไฟ ลดค่าน้ำประปา(ร้อยละ43.2) กระทรวง
อุตสาหกรรม เรื่อง แจกหน้ากากอนามัย (ร้อยละ12.3) และกระทรวงดิจิทัล เรื่อง โทรฟรี(ร้อยละ2.7)
• กรมประมง ยืนยันว่าสินค้าสัตว์น้ำของไทยสามารถรับประทานได้อย่างปลอดภัยไร้การปนเปื้อนของเชื้อ
ไวรัส SARS-CoV-2 และปลาแซลมอนประเทศไทยมิได้นำเข้าจากสาธารณรัฐประชาชนจีนเพื่อการบริโภคใน
ลักษณะปลาดิบแต่อย่างใด ส่วนอาหารที่ผลิตจากสัตว์น้ำที่ใช้บริโภคในประเทศ มีระบบควบคุมตรวจสอบด้าน
สุขอนามัย ตั้งแต่เรือที่ใช้ทำการประมงต้องผ่านการตรวจสอบมาตรฐานสุขอนามัย ส่วนสัตว์น้ำที่ได้จากการ
เพาะเลี้ยงต้องได้มาตรฐานการเพาะเลี้ยงสัตว์น้ำที่ดี(GAP)
• ประธานคณะกรรมการการเลือกตั้ง เป็นประธานเปิดหน่วยเลือกตั้ง ส.ส. จังหวัดลำปาง และตรวจเยี่ยม
หน่วยเลือกตั้ง ณ หน่วยเลือกตั้งที่ 9 โรงเรียนอนุบาลเกาะคาตำบลศาลาอำเภอเกาะคาจังหวัดลำปาง โดยมีรอง
ผู้ว่าราชการจังหวัดลำปาง ผู้บังคับการตำรวจภูธรจังหวัดลำปาง ผู้อำนวยการการเลือกตั้งประจำจังหวัดลำปาง
และนายอำเภอเกาะคาร่วมลงพื้นที่สังเกตการณ์โดยการจัดหน่วยเลือกตั้งครั้งนี้ มีการป้องกันโรคตดิเชื้อไวรัสโคโร
นา2019 บังคับสวมใส่หน้ากากอนามัยตลอดเวลาและต้องผ่านการตรวจวัดอุณหภูมิก่อนจะเข้าไปยังจุด
ตรวจสอบสิทธิ์เลือกตั้ง มีการแสดงบัตรประจำตัวประชาชนเพื่อตรวจสอบ และต้องเปิดหน้ากากเพื่อยืนยันตัวตน
ก่อนเซ็นชื่อรับบัตรเลือกตั้ง เพื่อเข้าคูหาใช้สิทธิทัง้นี้ หากพบว่าผู้มาใช้สิทธิ์มีอุณหภูมิสูงเกิน 37.5 องศาเซลเซียส
จะถูกแยกให้ไปใช้สิทธิ์ยังหน่วยเลือกตั้งพิเศษที่อยู่ใกล้เคียง เมื่อใช้สิทธิแล้วเสร็จจะมีเจ้าหน้าที่สาธารณสุขมารับตัว
เพื่อไปตรวจสอบว่าจะต้องเข้าสู่กระบวนการคัดกรองโรคหรือไม่
4. การสื่อสารความเสี่ยงกับประชาชน
● กรณีมีการเดินทางโดยใช้รถขนส่งสาธารณะทั้งภายในจังหวัด รวมถึงการเดินทางข้ามเขตพื้นที่จังหวัด
o ผู้ประกอบการ ต้องจัดระบบและระเบียบต่าง ๆ เช่น การทำความสะอาดยานพาหนะการคัดกรอง
ผู้โดยสาร การเน้นให้ผู้ให้บริการสวมหน้ากากอนามัยหรือหน้ากากผ้ารวมทั้งให้มีการจอดพักรถ
ควรจัดให้มีการนั่งเว้นที่นั่ง และจำกัดจำนวนผู้โดยสารแต่ละเที่ยว ตามมาตรการการเว้นระยะห่าง
ทางสังคม
o ผู้ใช้บริการ สวมหน้ากากอนามัยหรือหน้ากากผ้าตลอดระยะการเดินทาง และงดการพูดคุย รวมถึง
การรับประทานอาหารบนรถขนส่งสาธารณะและลงทะเบียนก่อนเข้าและออกจากสถานที่
● สำหรับสถานที่ประกอบการอื่นๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้าผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้องกันการแพร่ระบาดของโรคโควิด-19
● กรณีที่อยู่ในบริเวณที่ผู้คนพลุกพล่าน หรืออยู่ในสถานที่ที่การระบายอากาศเป็นระบบปิด เช่น อยู่ในห้อง
ประชุม ศูนย์แสดงสินค้าศูนย์การค้าโรงภาพยนต์เป็นต้น ให้ใช้หน้ากากอนามัยหรือหน้ากากผ้าและรักษา
ระยะห่างไม่น้อย กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตาจมูก ปาก
โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข