ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,052,372 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 491,078 ราย
จำนวนการตรวจทางห้องปฏิบัติการ 1,663,330 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,235,920 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,235,920 ราย
• คัดกรองผู้ที่เดินทางเข้า-ออกระหว่างประเทศ 4,717 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 289,993 ราย โรงพยาบาลรัฐ 941,122 ราย)
1,231,115 ราย
• อื่นๆ 88 ราย
สถานการณ์ทั่วโลก
ฉบับที่ 444 วันที่ 22 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่ 22 มีนาคม 2564
• สหรัฐอเมริกา เผยผลการศึกษานำร่อง การแพร่กระจายของโรคติดเชื้อไวรัสโคโรนาสายพันธุ์ใหม่ในโรงเรียน
เกิดขึ้นได้ยาก แม้มีกลุ่มผู้มีประวัติสัมผัสใกล้ชิดกับผู้ป่วย หากโรงเรียนให้ความสำคัญกับมาตรการเฝ้าระวังทาง
สาธารณสุข เช่น การสวมหน้ากากอนามัย การเว้นระยะห่างทางสังคม และการล้างมือเป็นประจำ ซึ่งการศึกษา
แสดงให้เห็นถึงอัตราการแพร่เชื้อในโรงเรียนในระดับต่ำและไม่มีการถ่ายทอดจากนักเรียนสู่ครู แม้การศึกษาครั้งนี้จะ
ดำเนินในเดือนธันวาคม 2563 ทีมี่อัตราการแพร่กระจายในชุมชนระดับสูงก็ตาม
• รัฐปาเลสไตน์ เปิดโครงการรณรงค์ฉีดวัคซีนโควิด 19 ซึ่งได้รับวัคซีนชุดแรกจากโครงการ COVAX จำนวน
62,000 โดส รวมถึงวัคซีน Pfizer/BioNTech 38,000 โดส และวัคซีน AstraZeneca 24,000 โดส โดยเริ่มรณรงค์
ในเขตเวสต์แบงก์ เมืองรามัลลาห์ฝั่งตะวันตกที่มีการแพร่กระจายของโรคอย่างรวดเร็ว การฉีดวัคซีนจะดำเนินการตาม
แพลตฟอร์มการลงทะเบียนของกระทรวงสาธารณสุข
• นิวซีแลนด์ นายกรัฐมนตรีนิวซีแลนด์กล่าวว่า นิวซีแลนด์จะเปิดเผยรายละเอียดวันเริ่มโครงการเดินทางข้าม
พรมแดนระหว่างนิวซีแลนด์-ออสเตรเลียโดยไม่ต้องกักตัวภายในเวลา 2 สัปดาห์นี้ ซึ่งต้องหาความชัดเจน ทั้ง
มาตรการติดตามการสัมผัสใกล้ชิดกับผู้ติดเชื้อ และการจัดการสถานที่กักตัวสำหรับผู้เดินทาง
• สหรัฐอเมริกา ในช่วงไม่กี่วันที่ผ่านมามีนักศึกษามหาวิทยาลัยจำนวนมากเดินทางมาเฉลิมฉลองช่วงปิดเทอม
ฤดูใบไม้ผลิบริเวณหาดไมอามี ซึ่งรบกวนชุมชนใกล้เคียง ไม่เคารพกฎหมาย และส่วนใหญ่ไม่สวมหน้ากากอนามัย
เจ้าหน้าที่ของไมอามีบีชได้ลงมติเมื่อวันอาทิตย์ (21 มี.ค.) ให้ขยายเวลาเคอร์ฟิว เวลา 20.00 น. เป็น เวลานานถึง
สามสัปดาห์ เพื่อช่วยควบคุมฝูงชนที่ไม่สุภาพและไม่คำนึงถึงความปลอดภัยของประชาชน
• สาธารณรัฐไนเจอร์ ได้รับการบริจาควัคซีนโควิด 19 จำนวน 400,000 โดส ที่พัฒนาโดยบริษัท Sinopharm
จากประเทศจีน เมื่อวันอาทิตย์ (21 มี.ค.) ที่ผ่านมา ซึ่งเป็นวัคซีนตัวแรกที่ประเทศในแอฟริกาตะวันตกได้รับ โดยมี
แผนเริ่มฉีดวัคซีนให้กับประชากรชาวไนเจอร์วันที่ 27 มี.ค. 2564
• ออสเตรเลีย องค์การกำกับดูแลสินค้ารักษาโรค (TGA) ของออสเตรเลีย อนุมัติให้บริษัทซีเอสแอล (CSL)
ซึ่งเป็นบริษัทเทคโนโลยีชีวภาพของออสเตรเลีย ดำเนินการผลิตวัคซีนโควิด 19 ที่พัฒนาโดยมหาวิทยาลัยออกซ์ฟอร์ด
และแอสตร้าเซนเนก้า โดยการอนุมัติพิเศษครั้งนี้จำเป็นต่อการรับรองว่าวัคซีนที่ผลิตในประเทศมี องค์ประกอบและ
ประสิทธิภาพเหมือนกับวัคซีนที่ผลิตในต่างประเทศ ทั้งนี้ ออสเตรเลียตกลงจะซื้อวัคซีนของแอสตร้าเซนเนก้าจำนวน
50 ล้านโดสที่ผลิตโดยบริษัทซีเอสแอล (CSL)
• สาธารณรัฐอินเดีย ผู้อำนวยการประจำสถาบันวิทยาศาสตร์การแพทย์ออลล์อินเดีย (AIIMS) ในกรุงนิวเดลี
เปิดเผยว่า จำนวนผู้ติดเชื้อไวรัสโควิด 19 ที่เพิ่มขึ้นอย่างรวดเร็วในอินเดียอาจเกิดมาจากการหละหลวมในการปฏิบัติตาม
มาตรการป้องกัน ขณะนี้ประชาชนจำนวนมากมองว่าการแพร่ระบาดได้สิ้นสุดลงแล้วเพราะมีวัคซีน จึงออกมารวมตัวกัน
เป็นจำนวนมากโดยไม่สวมหน้ากากอนามัย หลายกิจกรรมมีผู้คนแออัดจนทำให้เกิด super spreading event
• อังกฤษ บริษัทวิจัยและวิเคราะห์ข้อมูล (YouGov) ของอังกฤษเปิดเผยว่า ชาวยุโรปมีความไว้วางใจใน
ประสิทธิภาพของวัคซีนป้องกันโรคโควิด 19 ของบริษัทแอสตร้าเซนเนก้าน้อยลง พบว่า ชาวฝรั่งเศส 61% คิดว่า
วัคซีนไม่ปลอดภัย ขณะที่ชาวอิตาลี 43% ไม่เชื่อมั่นต่อประสิทธิภาพของวัคซีนดังกล่าว ซึ่งเพิ่มขึ้นจากเดือนกุมภาพันธ์
เกือบ 1 ใน 3 ทั้งนี้ มีเพียงชาวอังกฤษเท่านั้นที่เชื่อมั่นว่าวัคซีนของแอสตร้าเซนเนก้ามีความเสถียร
2. มาตรการในประเทศไทย
• กระทรวงสาธารณสุข เผยคลัสเตอร์แคมป์คนงานก่อสร้าง จ.สมุทรปราการ ติดเชื้อ 17 ราย ถือว่าควบคุม
สถานการณ์ได้ ปัจจัยเสี่ยงคือไซต์คนงานค่อนข้างแออัด ใช้สิ่งของร่วมกัน ห้องสุขา-ห้องอาบน้ำรวม รวมทั้งมีพนักงานบาง
คนฝ่าฝืนมาตรการบริษัทไปสังสรรค์ในพื้นที่เสี่ยง เมื่อติดเชื้อไม่มีอาการเข้ามาทำงานจึงแพร่เชื้อในแคมป์ต่อ จากนี้การ
สอบสวนควบคุมโรคจะติดตามไปในแคมป์คนงานอื่นๆ เพิ่มเติมและค้นหาปัจจัยเสี่ยง รวมถึงเฝ้าระวังเชิงรุกในบางจุดมาก
ขึ้น ซึ่งการระบาดในระลอกใหม่ข้อสังเกตคือมักไม่มีอาการ จึงต้องไม่ประมาท โดยสวมหน้ากาก เว้นระยะห่าง ไม่อยู่ใน
พื้นที่แออัด แม้ว่าในต่างประเทศมีการฉีดวัคซีนโควิด 19 จำนวนมาก แต่ยังพบการติดเชื้อรายใหม่ค่อนข้างสูง จนมีการ
ประกาศล็อกดาวน์ใหม่ เนื่องจากการ์ดตกหลังฉีดวัคซีน ดังนั้น ประเทศไทยที่กำลังมีการทยอยฉีดวัคซีนจึงต้องย้ำว่ายัง
ต้องใส่หน้ากาก ล้างมือ และเว้นระยะห่าง เนื่องจากการสร้างภูมิคุ้มกันต้องใช้ระยะเวลา
• ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ประกาศผ่อนคลายมาตรการ
กักตัว สำหรับผู้เดินทางเข้าประเทศไทย ระยะที่ 1 มีผล 1 เมษายน 2564 เป็นต้นไป ดังนี้ 1) ให้ลดระยะเวลาการกักตัว
จาก 14 วัน เหลือ 10 วัน โดยผู้เดินทางจะต้องตรวจหาเชื้อโควิด 19 จำนวน 2 ครั้ง ในช่วงวันที่ 3 - 5 และ 9 - 10 ของ
การกักตัว ทั้งนี้ การลดระยะเวลากักตัว ยกเว้น กรณีผู้ที่เดินทางมาจากประเทศที่มีเชื้อกลายพันธุ์ โดยคงระยะเวลากักตัว
14 วัน ตามเดิม 2) สามารถทำกิจกรรมในสถานกักตัว โดยออกนอกห้องพักได้ตามเวลาและเงื่อนไขที่กำหนด เช่น การใช้
ห้องฟิตเนส การใช้สระว่ายน้ำ ออกกำลังกายกลางแจ้ง การซื้อสินค้าและอาหารจากภายนอก 3) ให้ยกเลิกการแสดง
เอกสาร fit to fly สำหรับชาวต่างชาติ โดยใช้เพียงผลตรวจเชื้อโควิด 19 แบบ RT-PCR อายุไม่เกิน 72 ชั่วโมง ส่วนชาว
ไทยสามารถเลือกแสดงเอกสาร fit to fly หรือผลตรวจ RT-PCR (negative) อย่างใดอย่างหนึ่งได้
3. ประเมินความเสี่ยงสถานการณ์โรคติดเชื้อไวรัสโคโรนา 2019
ในช่วง 1 สัปดาห์ที่ผ่านมา (วันที่ 15-21 มีนาคม 2564) พบผู้ติดเชื้อทั้งหมด 876 ราย แบ่งเป็นการติดเชื้อใน
ประเทศ 825 ราย คิดเป็นร้อยละ 94.18 และมีประวัติ เดินทางมาจากต่างประเทศ 51 ราย คิดเป็นร้อยละ 5.82
อัตราส่วนของเพศชายต่อเพศหญิง เท่ากับ 1:1.19 อายุเฉลี่ย 36 ปี (ต่ำสุด 7 เดือน สูงสุด 80 ปี) ร้อยละ 41.78 เป็น
สัญชาติไทย ร้อยละ 39.61 เป็นสัญชาติพม่า และร้อยละ 18.61 เป็นสัญชาติอื่นๆ ส่วนใหญ่ของผู้ติดเชื้อ มาจากการติด
เชื้อเป็นกลุ่มก้อนในแหล่งชุมชน เช่น ตลาด โรงงาน (ร้อยละ 69.40) และติดเชื้อจากการสัมผัสใกล้ชิดกับผู้ติดเชื้อราย
ก่อนหน้า (ร้อยละ 8.33) ซึ่งในกลุ่มของผู้ติดเชื้อที่มีประวัติติดเชื้อภายในประเทศ ได้มีการกระจายไปยังจังหวัดต่างๆ โดย
จังหวัดที่มีจำนวนผู้ติดเชื้อรักษาตัวสูงสุด 5 อันดับแรก ได้แก่ กทม. สมุทรสาคร ปทุมธานี สมุทรปรากการ และนครปฐม
ดังนั้น จะเห็นได้ว่า ปัจจัยเสี่ยงที่สำคัญต่อการแพร่ระบาดของเชื้อในช่วงสัปดาห์ที่ผ่านมา ยังคงเป็นการติดเชื้อในชุมชน
หรือเข้าไปอยู่ในพื้นที่เสี่ยง โดยเฉพาะอย่างยิ่ง ตลาด จึงขอความร่วมมือประชาชน รวมถึงผู้ประกอบการ ปฏิบัติตาม
มาตรการป้องกันโรค โดยเฉพาะการสวมใส่หน้ากากอนามัย ล้างมือบ่อย ๆ ลดการเดินทางที่ไม่จำเป็น หลีกเลี่ยงสถานที่
เสี่ยงที่มีคนรวมกันอยู่อย่างแออัด สแกนไทยชนะ หรือใช้หมอชนะ คอยติดตามสถานการณ์อย่างใกล้ชิด เฝ้าระวังสังเกต
อาการเป็นเวลา 14 วัน หลังไปตลาดที่มีรายงานผู้ติดเชื้อ และหากมีอาการไข้ ไอ เจ็บคอ มีน้ำมูก หรือจมูกไม่รับกลิ่น ลิ้น
ไม่รับรส ให้รีบพบแพทย์ และเปิดเผยประวัติการเดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข