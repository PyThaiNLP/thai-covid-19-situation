ฉบับที่ 109 วันที่ 21 เมษายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 21 เมษายน จำนวน 2,491,325 ราย มีอาการรุนแรง 57,338
ราย เสียชีวิต 170,634 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา792,938 ราย
สเปน 200,210 ราย อิตาลี181,228 ราย ฝรั่งเศส 155,383 ราย เยอรมนี147,065 ราย สหราชอาณาจักร 124,743
ราย ตุรกี90,980 ราย จีน 83,829 ราย (รวม ฮ่องกง 1,026 ราย มาเก๊า45 ราย) อิหร่าน 83,505 ราย และรัสเซีย
52,763 ราย
ประเด็นที่น่าสนใจในต่างประเทศ ณ วันที่ 21 เมษายน 2563
- ประเทศสหรัฐอเมริการัฐจอร์เจียประกาศให้ โรงยิม ศูนย์ออกกำลังกาย โบว์ลิ่ง ร้านทำผม ร้าน
เสริมสวย ร้านทำเล็บ ร้านนวด สามารถเริ่มดำเนินการได้ในวันศุกร์ที่ 24 เมษายน โรงภาพยนตร์และการ
รับประทานอาหารในร้านอาหารจะได้รับอนุญาตให้เปิดในวันจันทร์ที่ 27 เมษายน โดยให้ปฏิบัติตามมาตรการ เช่น
คัดกรองไข้และอาการทางเดินหายใจของผู้ปฏิบัติงาน สวมหน้ากากและถุงมือ ส่วนบาร์ไนท์คลับ สวนสนุก และ
สถานที่แสดงสดจะยังคงปิดให้บริการ ส่วนดิสนีย์นั้นได้ตัดสินใจงดจ่ายค่าจ้างให้กับพนักงานกว่า1 แสนคนทั่วโลก
ภายหลังการระบาดของโรคติดเชื้อไวรัสโคโรนา2019 ทำให้ต้องจำใจปิดสวนสนุกชั่วคราว รวมถึงโรงแรมในหลาย
พื้นที่ทั้งเอเชีย ยุโรป และสหรัฐอเมริกามานานกว่า5 สัปดาห์แล้ว Financial Times ประเมินว่าการยุติจ่าย
ค่าจ้างในครั้งนี้จะทำให้ดิสนีย์ประหยัดค่าใช้จ่ายได้ราว 500 ดอลลาร์สหรัฐ หรือราว 1.6 หมื่นล้านบาทต่อเดือน
ซึ่งดิสนีย์ยืนยันว่าพนักงานที่ถูกงดจ่ายค่าจ้างจะยังได้รับความคุ้มครองด้านสุขภาพในช่วง 12 เดือนจากนี้
ขณะเดียวกันได้แนะนำให้พนักงานในสหรัฐอเมริกายื่นคำร้องว่างงานแก่รัฐ ซึ่งจะได้รับเงินช่วยเหลือ 600 ดอลลาร์
สหรัฐต่อสัปดาห์
- สหรัฐอาหรับเอมิเรตส์เจ้าหน้าที่ศาสนากล่าวว่าเจ้าหน้าที่ทางการแพทย์ที่รักษาผู้ป่วยโรค
ติดเชื้อไวรัสโคโรนา2019 ได้รับการยกเว้นการอดอาหารในช่วงรอมฎอน และเรียกร้องให้ชาวมุสลิมไม่มาชุมนุม
กันเพื่อสวดมนต์ในช่วงเดือนศักดิ์สิทธิ์
- เขตบริหารพิเศษฮ่องกง ขยายการสั่งห้ามประชาชนรวมตัวกันมากกว่า4 คน ตั้งแต่วันที่ 29
มีนาคม ถึงวันที่ 23 เมษายน นอกจากนี้ศูนย์เกม โรงยิม โรงภาพยนตร์และสถานที่บันเทิงอื่น ๆ ก็ปิดทำการ
เช่นกัน และระงับนักท่องเที่ยวชาวต่างชาติเข้าสนามบินอย่างไม่มีกำหนด
- ประเทศออสเตรเลีย เริ่มให้นักเรียนกลับไปโรงเรียนในวันที่ 11 พฤษภาคม เพื่อเตรียมพร้อม
สำหรับการเรียนเต็มเวลาในเดือนกรกฎาคม หลังจากโรงเรียนส่วนใหญ่ปิดเป็นเวลานานกว่าหนึ่งเดือน
- สาธารณรัฐประชาชนจีน เริ่มเปิดให้ประชาชนเข้าชมสถานที่ท่องเที่ยวกลางแจ้ง 73 แห่งในกรุง
ปักกิ่ง หรือคิดเป็นร้อยละ30 ของแหล่งท่องเที่ยวทั้งหมดในเมืองหลวง ซึ่งรวมถึงกำแพงเมืองจีน กลับมาเปิด
ให้บริการได้อีกครั้ง แต่จำกัดจำนวนนักท่องเที่ยว และต้องปฏิบัติตามมาตรการเว้นระยะห่าง ให้เข้าไปในสถานที่
ต่างๆ ได้เพียงร้อยละ30 ของจำนวนที่รองรับได้ เพื่อไม่ให้เกิดความแออัด เช่นเดียวกับร้านค้าต่างๆ ในนคร
เซี่ยงไฮ้ที่เตรียมขยายเวลาให้บริการไปจนถึงเที่ยงคืน ในระหว่างเดือนพฤษภาคมถึงมิถุนายนนี้
- สาธารณรัฐโคลอมเบีย ขยายเวลาล็อกดาวน์จากเดิม 25 มีนาคม เป็นวันที่ 11 พฤษภาคม แต่มี
การผ่อนปรนให้อุตสาหกรรมการผลิตและการก่อสร้าง และระบบขนส่งสาธารณะเริ่มดำเนินการได้ในวันที่ 27
เมษายน
- สาธารณรัฐอินโดนีเซีย ประธานาธิบดีโจโก วีโดโด ได้สั่งห้ามประชาชนเดินทางกลับบ้านหลัง
เดือนรอมฎอน หรือเดือนแห่งการถือศีลอดของชาวมุสลิมในเดือนพฤษภาคม เพื่อควบคุมการแพร่กระจายของโรค
ติดเชื้อไวรัสโคโรนา2019 ก่อนหน้านี้ รัฐบาลอินโดนีเซียได้สั่งห้ามไม่ให้ข้าราชการ บุคลากรกองทัพ และเจ้าหน้าที่
ตำรวจ เดินทางกลับภูมิลำเนา
- ประเทศอิตาลีเฟอร์รารี่ ผู้ผลิตรถซูเปอร์คาร์เปิดโรงงานในมาราเนลโล เริ่มต้นผลิตวาล์วสำหรับ
ใช้กับเครื่องช่วยหายใจ และชิ้นส่วนของหน้ากากป้องกัน ซึ่งเป็นหนึ่งในโครงการสนับสนุนผู้ปฏิบัติงานด้านสุขภาพ
ที่รักษาผู้ป่วยจากโรคติดเชื้อไวรัสโคโรนา2019 โดยวาล์วบางตัวได้รับการพัฒนาโดย Mares โรงงานผลิตอุปกรณ์
ดำน้ำที่นำเอาวาล์วซึ่งพวกเขาออกแบบขึ้นเพื่อใช้ในการดำน้ำมาปรับใช้กับหน้ากากช่วยหายใจสำหรับผู้ป่วยที่
ประสบปัญหาระบบทางเดินหายใจล้มเหลว
- ประเทศญี่ปุ่น บริษัทนิสสัน มอเตอร์เปิดเผยว่าจะปิดทำการสำนักงานใหญ่ทั่วโลกเป็นการ
ชั่วคราว รวมถึงหน่วยงานอื่นๆ ในญี่ปุ่น ระหว่างวันที่ 25 เมษายน - 10 พฤษภาคม 2563 เพื่อควบคุมการแพร่
ระบาดของโรคติดเชื้อไวรัสโคโรนา2019 ทั้งนี้นิสสันได้ปิดการผลิตส่วนใหญ่แล้วทั่วโลกอันเนื่องมาจากโรคระบาด
โดยโรงงานผลิตรถยนต์หลายแห่งของนิสสันในญี่ปุ่นได้ปิดทำการมาตั้งแต่ต้นเดือนเมษายน
- สาธารณรัฐตุรกีประธานาธิบดีเรเจพ ทายยิพ เออร์โดวาห์น ของตุรกีประกาศเคอร์ฟิว 24
ชั่วโมง ในพื้นที่31 จังหวัดรวมถึงในกรุงอังการาและนครอิสตันบูล เป็นเวลา4 วัน เพื่อควบคุมการแพร่ระบาดของ
โรคติดเชื้อไวรัสโคโรนา2019 มีผลตั้งแต่วันที่ 23 เมษายนไปจนเวลาเที่ยงคืนวันอาทิตย์ที่ 26 เมษายน แต่ร้าน
ขนมปัง ร้านขายยาโรงพยาบาล และธุรกิจที่เกี่ยวข้องกับสุขภาพยังสามารถดำเนินการต่อได้ ส่วนตลาดสดและ
ร้านขายของชำอนุญาตให้เปิดตั้งแต่เวลา09.00 น. จนถึงเวลา14.00 น.
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
20 เมษายน 2563 รวมทั้งสิ้น 37,455 เที่ยวบิน ผู้เดินทางได้รับการคัดกรองสะสมรวม 4,402,079 ราย พบผู้ป่วยที่มี
อาการเข้าได้ตามนิยามการคัดกรองจำนวน 727 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 20 เมษายน 2563 มียอดการคัดกรองเรือสะสม 1,771 ลำมีผู้ที่เดินทางได้รับการคัดกรองสะสมรวม 137,007
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 20 เมษายน 2563 มีผู้ได้รับการคัดกรองสะสมรวม 1,819,905 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
21 เมษายน 2563 ได้ทำการคัดกรองรวมทั้งสิ้น 158,980 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 729 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 21 เมษายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,799
ราย รวมยอดผู้ป่วยสะสมทั้งหมด จำนวน 44,056 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวน
ผู้ป่วย
สะสม
ผู้ป่วยที่มีอาการเข้าได้ตามนิยาม 44,056 ราย
● คัดกรองพบที่สนามบิน (สุวรรณภูมิ(658) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
727 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 14,056 ราย โรงพยาบาลรัฐ 27,233 ราย
และอยู่ระหว่างการสอบสวน 1,950 ราย)
43,239 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
2,811 ราย
2,352 ราย
411 ราย
48 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
2,811 ราย
2,319 ราย
492 ราย
71 ราย
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 2,811 ราย รักษาหายและแพทย์ให้กลับ
บ้าน 2,352 ราย ผู้ป่วยยืนยันที่เสียชีวิต 48 ราย
ตั้งแต่วันที่ 4 มกราคม ถึงวันที่ 17 เมษายน 2563 (สัปดาห์ที่ 16) มีจำนวนการตรวจวินิฉัยโรคติดเชื้อไวรัสโค
โรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-PCR
ทั้งหมด 142,589 ตัวอย่าง คิดเป็นจำนวนการตรวจวินิจฉัยเฉลี่ยวันละ3,300 ราย แบ่งเป็นผู้ป่วยที่มีอาการตามนิยาม
การเฝ้าระวังโรค 42,257 ราย และผู้ป่วยที่มีอาการไม่เข้าเกณฑ์การเฝ้าระวังโรค 100,332 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 21 เมษายน พบผู้ป่วยยืนยันที่มีประวัติ
เดินทางมาจากต่างประเทศเพิ่มขึ้น 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 71
ราย เป็นคนไทยที่กลับมาจากประเทศอินโดนีเซีย 62 ราย สหรัฐอเมริกา7 ราย สหราชอาณาจักร 2 ราย แบ่งเป็น
จังหวัดนราธิวาส 5 ราย ปัตตานี12 ราย ยะลา8 ราย สงขลา18 ราย สตูล 19 ราย ชลบุรี3 ราย กระบี่ 3 ราย
และกรุงเทพมหานคร 3 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 36 ปี
(1 เดือน - 97 ปี) เพศชาย 1,454 ราย เพศหญิง 1,274 ราย (ชาย:หญิง = 1.14:1) ไม่ทราบเพศ 83 ราย สัญชาติไทย
2,455 ราย จีน 33 ราย ฝรั่งเศส 24 ราย อังกฤษ 22 ราย พม่า17 ราย รัสเซีย 12 ราย ญี่ปุ่น 11 ราย อเมริกา10
ราย แคนาดา8 ราย อิตาลี8 ราย อินเดีย 7 ราย เยอรมนี6 ราย สวีเดน 6 ราย เดนมาร์ก 5 ราย เบลเยียม 5 ราย
สวิตเซอร์แลนด์5 ราย สิงคโปร์5 ราย ปากีสถาน 4 ราย ออสเตรเลีย 4 ราย เกาหลีใต้ 3 ราย ฟิลิปปินส์3 ราย
อินโดนีเซีย 3 ราย โปรตุเกส 2 ราย สเปน 2 ราย กัมพูชา2 ราย มาเลเซีย 2 ราย แอลเบเนีย 2 ราย ลาว 2 ราย
คาซัคสถาน 2 ราย อุซเบกิสถาน 1 ราย อิหร่าน 1 ราย นิวซีแลนด์1 ราย ฟินแลนด์1 ราย ยูเครน 1 ราย ไต้หวัน 1
ราย เซอร์เบีย 1 ราย เวียดนาม 1 ราย ไลบีเรีย 1 ราย ฮังการี1 ราย เม็กซิโก 1 ราย ตูนีเซีย 1 ราย อินเดีย/ไทย 1
ราย เนเธอร์แลนด์1 ราย บราซิล 1 ราย อิสราเอล 1 ราย ปาเลสไตน์1 ราย มาลี1 ราย ไม่ทราบ 123 ราย ประวัติ
โรคประจำตัวที่พบ ได้แก่ ความดันโลหิตสูง (24 ราย) ภูมิแพ้ (17 ราย) เบาหวานและความดันโลหิตสูง (13 ราย)
เบาหวาน (10 ราย) หอบหืด (8 ราย) ไขมันในเลือดสูง (3 ราย) ไทรอยด์(3 ราย) ความดันโลหิตสูงและไขมันในเลือด
สูง (2 ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี(2 ราย) ความดันโลหิตต่ำ(1 ราย) เบาหวานและความ
ดันโลหิตสูง และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์(1 ราย) ปอดอุดกั้นเรื้อรัง (1
ราย) เบาหวานและไขมันในเลือดสูง (1 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็ง
ลำไส้ และตับอักเสบ (1 ราย) ความดันโลหิตสูง และเกาต์(1 ราย) เบาหวานและไตวายเรื้อรัง (1 ราย) เบาหวาน ความ
ดันโลหิตสูง และไขมันในเลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย)
เบาหวาน ความดันโลหิตสูง พาร์กินสัน หัวใจ และมะเร็งเม็ดเลือดขาว (1 ราย) เบาหวาน ปลายประสาทอักเสบ (1
ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและ
มะเร็งเต้านม (1 ราย) มะเร็งปากมดลูกและติดเชื้อเอชไอวี(1 ราย) ภาวะซึมเศร้าที่เกิดจากการปรับตัว (1 ราย) มะเร็ง
ต่อมน้ำลาย (1 ราย) ไซนัส (1 ราย) โลหิตจาง ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิต
สูง พาร์กินสัน (1 ราย) เกล็ดเลือดต่ำ(1 ราย) ไมเกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน
ไขมันในเลือดสูงและติดเชื้อเอชไอวี(1 ราย) เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิต
จาง (1 ราย) ซึมเศร้า(1 ราย) ลิ้นหัวใจรั่ว (1 ราย) วัณโรคและติดเชื้อเอชไอวี(1 ราย) เบาหวานและสะเก็ดเงิน (1ราย)
รูมาตอยด์(1 ราย) ติดเชื้อเอชไอวีเบาหวาน ไตเรื้อรัง ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็ง
เต้านม (1 ราย) เบาหวาน ความดันโลหิตสูงและหอบหืด (1 ราย) ไวรัสตับอักเสบบี(1 ราย) เบาหวานและไซนัส (1
ราย) หลอดเลือดหัวใจตีบสามเส้นและหลอดเลือดสมอง (1 ราย) ไม่มีโรคประจำตัว (2,684 ราย) พบผู้ป่วยจากการคัด
กรองที่สนามบิน 41 ราย (ในจำนวนนี้เป็นพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วย
ตนเอง 1,783 ราย จากการติดตามผู้สัมผัส 987 ราย
3. มาตรการในประเทศไทย
• สำนักงานการบินพลเรือนแห่งประเทศไทย (กพท.) ได้นัดประชุมร่วมกับผู้ประกอบการสายการ
บินในวันที่ 23 เมษายนนี้ เพื่อเตรียมความพร้อมในการกลับมาเปิดทำการบินเส้นทางภายในประเทศของสายการ
บินสัญชาติไทย ในวันที่ 1 พฤษภาคม 2563 ภายหลังจากที่ก่อนหน้านี้หลายสายการบินทยอยประกาศหยุดบิน
ชั่วคราวตั้งแต่วันที่ 25 มีนาคมที่ผ่านมาเนื่องจากได้รับผลกระทบการแพร่ระบาดของโรคติดเชื้อไวรัสโคโรนา
2019 ทั้งนี้ การกลับมาให้บริการของสายการบินนั้น เบื้องต้น กพท. จะกำหนดมาตรการควบคุมโรค โดยให้ทุก
สายการบินที่กลับมาเปิดให้บริการจะต้องปฏิบัติดังนี้ กำหนดเว้นระยะห่างของผู้โดยสาร แบบที่นั่งเว้นที่นั่ง
ผู้โดยสารจะต้องสวมหน้ากากอนามัยตลอดเวลาเมื่อใช้บริการสายการบิน และให้สายการบิน ยกเลิกบริการอาหาร
และเครื่องดื่มบนเครื่องบิน ทั้งนี้ เพื่อเป็นไปตามมาตรการ Social distancing ป้องกันการสัมผัส และการแพร่
ระบาดของโรคติดเชื้อไวรัสโคโรนา2019 สำหรับสายการบินไทยสมายล์ยื่นขอเลื่อนเปิดทำการบิน คือ จากเดิมจะ
กลับมาทำการบินในวันที่ 1 พฤษภาคมนี้ ได้ขอเลื่อนเปิดทำการบินออกไปเป็นวันที่ 1 มิถุนายน 2563
• บริษัท สายการบินนกแอร์จำกัด (มหาชน) ได้มีมาตรการที่ให้ความสำคัญกับความปลอดภัยของ
ผู้โดยสาร เช่น การเว้นระยะห่างของที่นั่งในห้องโดยสาร การทำความสะอาดเครื่องบินแบบขั้นสูงสุดทุกวัน
(Disinfection/Deep Clean) ไม่ว่าจะเป็นการทำความสะอาด 34 จุดสัมผัสร่วมที่ผู้โดยสารมีโอกาสสัมผัสบนเครื่องบิน
ได้บ่อยครั้ง เช่น ที่นั่งผู้โดยสารทุกจุด ห้องน้ำและครัว เป็นต้น รวมถึงการใช้ระบบกรองอากาศแบบ "HEPA Filters"
พร้อมเพิ่มความถี่ในการเปลี่ยนแผ่นกรองอากาศในเครื่องบิน และการฉีดพ่นทำความสะอาดบนรถบัสรับส่งผู้โดยสารอีก
ด้วย นอกจากนี้ ยังมีมาตรการช่วยเหลือผู้โดยสาร ได้แก่กรณีที่เที่ยวบินของผู้โดยสารโดนยกเลิก หรือกรณีที่ผู้โดยสาร
ต้องการจะยกเลิกเที่ยวบิน ทั้งนี้ผู้โดยสารสามารถศึกษาข้อมูลเส้นทางการบิน ประกาศการเปลี่ยนแปลง และการยกเลิก
เที่ยวบินได้ที่ช่องทาง www.nokair.com และสามารถดำเนินการด้วยตนเองผ่านช่องทาง ได้แก่ ช่องทางการซื้อบัตร
โดยสารของท่าน, ห้องจำหน่ายบัตรโดยสารสายการบินนกแอร์ที่สนามบิน หรือ call center 1318
• ธนาคารไทยพาณิชย์ออกมาตรการช่วยเหลือลูกค้าส่งแคมเปญ “SCB Stand By You สู้ไป
ด้วยกัน” พัฒนาช่องทางต่างๆ โดยเฉพาะอย่างยิ่ง SCB EASY โมบายแบงก์กิ้งของธนาคารเพื่อให้ลูกค้าสามารถทำ
ธุรกรรมการเงินได้อย่างไม่ติดขัดในสถานการณ์ที่ผู้คนเลี่ยงการเดินทางออกจากบ้าน และเลี่ยงการจับเงินสด
นอกเหนือจากมาตรการช่วยเหลือลูกค้าที่มีสินเชื่อกับธนาคารแล้ว ในแคมเปญนี้ยังได้ออกมาตรการเพิ่มเติมเพื่อ
ดูแลลูกค้าในอีก 3 กลุ่ม ได้แก่ กลุ่มลูกค้าผู้ที่มีบัญชีเงินเดือนผ่านธนาคารไทยพาณิชย์ที่มีสินเชื่อส่วนบุคคล
Speedy Loan สามารถรับเงินก้อนเข้าบัญชีผ่อนสบาย หมื่นละ240 บาท/เดือน วงเงินกู้ 30,000 บาทขึ้นไป
บัตรกดเงินสด Speedy Cash ต้องการเตรียมความพร้อมกับวงเงินฉุกเฉินพร้อมใช้ รับโปรสุดพิเศษ 0% นานสูงสุด
3 รอบบัญชีบริการดีจัง โอนเงินเข้าบัญชีเปลี่ยนวงเงินในบัตรเครดิต หรือบัตรกดเงินสด ให้เป็นเงินสด ดอกเบี้ย
พิเศษ 0.79% ต่อเดือน และลูกค้าสามารถกดสมัครได้ด้วยตนเองทันทีผ่านแอปพลิเคชัน SCB EASY กลุ่มลูกค้า
เจ้าของธุรกิจ เสริมสภาพคล่อง ให้กับธุรกิจ ขอสินเชื่อง่ายด้วยสินเชื่อ “มณีทันใจ” ไม่ต้องใช้หลักประกัน หรือ
“สินเชื่อธุรกิจ” วงเงินสูงสุด 50 ล้านบาท มีการลดรายจ่าย ด้วยมณีฟรีโซลูชั่น ที่จะช่วยบริหารจัดการธุรกิจของ
คุณแบบมืออาชีพ และมีการเพิ่มช่องทางรับเงิน ลดความเสี่ยง ด้วยแอปพลิเคชันแม่มณีกลุ่มลูกค้าประกันชีวิต จัด
ให้มีการขยายเวลาชำระเบี้ยฯ จาก 31 วัน เป็น 91 วัน โดยไม่คิดดอกเบี้ย และยกเว้นดอกเบี้ยและไม่ต้องตรวจ
สุขภาพ กรณีต่ออายุกรมธรรม์ประกันชีวิต
• กระทรวงการพัฒนาสังคมและความมั่นคงของมนุษย์เปิดตัวหน้ากากผ้าสำหรับคนพิการทางการ
ได้ยิน (ซึ่งหน้ากากผ้าดังกล่าวมีพลาสติกใสอยู่ตรงกลาง) เพื่อช่วยให้การพูดสื่อสารมีความเข้าใจที่ถูกต้องด้วยการ
มองเห็นรูปปากที่ชัดเจน และเพื่อป้องกันการแพร่ระบาดของโรคติดเชื้อไวรัสโคโรนา2019 นอกจากนี้ยังได้เปิด
ร้านค้าออนไลน์สำหรับคนพิการนำสินค้ามาจำหน่ายในชื่อเพจเฟซบุ๊ก “ฝากร้านคนพิการ” ทั้งนี้คนพิการสามารถ
นำสินค้ามาโพสต์ขายได้ฟรีในช่องทางดังกล่าว และขอเชิญชวนให้ประชาชนทั่วไปได้ร่วมอุดหนุนซื้อสินค้า
ผลิตภัณฑ์คุณภาพจากฝีมือคนพิการ เพื่อร่วมส่งเสริมและพัฒนาคุณภาพชีวิตคนพิการ ในช่วงภาวะวิกฤตของโรค
ติดเชื้อไวรัสโคโรนา2019 และเพื่อให้คนพิการสามารถพึ่งพาตนเองได้อย่างยั่งยืนต่อไป
• พล.อ.ประยุทธ์จันทร์โอชานายกรัฐมนตรีเผยจะพิจารณาทบทวนการประกาศสถานการณ์
ฉุกเฉินจากการแพร่ระบาดของโรคติดเชื้อไวรัสโคโรนา2019 ในสัปดาห์หน้าว่ามีความจำเป็นต้องต่ออายุออกไป
จากที่จะสิ้นสุดในวันที่ 30 เมษายนนี้หรือไม่ ซึ่งทุกอย่างขึ้นอยู่กับความร่วมมือของประชาชน การประเมินด้าน
สาธารณสุข และพิจารณาว่ามีมาตรการอื่นๆ รองรับเพียงพอหรือไม่ อย่างไรก็ตาม แนะนำให้ภาคเอกชนจัดเตรียม
มาตรการด้านความปลอดภัยเพื่อเตรียมความพร้อมสำหรับการปลดล็อคให้กิจการกลับมาเปิดดำเนินการได้ก่อนจะ
ยื่นข้อเสนอมายังรัฐบาล
• สำนักงานประกันสังคม จ่ายเงินชดเชยลูกจ้างว่างงานเนื่องจากเหตุสุดวิสัยหรือในช่วงสถานการณ์
โรคติดเชื้อไวรัสโคโรนา2019 อัตรา62 % ของค่าจ้างรายวัน ไม่เกิน 90 วัน สำหรับผู้ประกันตนที่ไม่ได้ทำงาน
หรือนายจ้างไม่ให้ทำงาน กักตัว 14 วัน เนื่องจากสัมผัสหรือใกล้ชิดผู้ติดเชื้อจากโรคติดเชื้อไวรัสโคโรนา2019 และ
สำหรับผู้ประกันตนที่ไม่สามารถทำงานได้ และไม่ได้รับค่าจ้าง ทั้งที่นายจ้างหยุดประกอบกิจการเอง หรือหยุด
ประกอบกิจการตามคำสั่งของทางราชการ
• สำนักงานหลักประกันสุขภาพแห่งชาติ(สปสช.) ออก 7 มาตรการเชิงรุกควบคุมและป้องกันโรค
ติดเชื้อไวรัสโคโรนา2019 ให้กับประชาชนสิทธิบัตรทอง โดยประชาชนไม่ต้องเสียค่าใช้จ่าย หากต้องย้ายไปรักษา
ต่อเนื่องที่โรงพยาบาลสนาม ได้แก่ 1.จัดส่งยาและเวชภัณฑ์ทางการแพทย์ให้กับผู้ป่วยรายเก่าทางไปรษณีย์โดยใช้
งบสนับสนุนจากกองทุนบัตรทอง อัตราครั้งละไม่เกิน 50 บาท 2.ขยายร้านขายยาเป็น “โครงการรับยาใกล้บ้าน”
เพื่อลดความแออัด ที่ต้องเดินทางมารับยาที่สถานพยาบาล 3.กลุ่มผู้ป่วยโรคเรื้อรังรับยาหรือบริการทางการแพทย์
นอกหน่วยบริการประจำได้ โดยถือว่าเป็นการเจ็บป่วยกรณีฉุกเฉิน 4.ให้จ่ายเงินชดเชยเป็นค่าบริการ กรณีโรค
COVID-19 ให้กับหน่วยบริการนอกระบบบัตรทอง เพื่อเพิ่มการเข้าถึงบริการให้กับประชาชน 5.ให้จ่ายเงินชดเชย
ค่าบริการโรค COVID-19 ให้กับโรงพยาบาลสนาม หรือหน่วยงานที่ผ่านการรับรองเกณฑ์ประเมินจากกรม
สนับสนุนบริการสุขภาพ (สบส.) 6.เสนอแก้ไขประกาศกระทรวงสาธารณสุข เรื่องหลักเกณฑ์วิธีการและเงื่อนไข
การรับเงิน จ่ายเงิน รวมถึงรายการค่าใช้จ่ายที่เกี่ยวข้องและจำเป็น เพื่อชดเชยค่าเสื่อมของสิ่งก่อสร้างและครุภัณฑ์
ที่เกี่ยวข้องกับโรค COVID-19 และเพิ่มการจ่ายเงินช่วยเหลือแก่ผู้ให้บริการที่ได้รับความเสียหายจากโรค COVID-
19 เป็น 2 เท่าจากเดิม และ7.ให้เลขาธิการ สปสช. และประธานบอร์ด สปสช. พิจารณารายละเอียดเกี่ยวกับ
หลักเกณฑ์วิธีการ เงื่อนไขต่างๆ เพื่อประโยชน์การบริหารกองทุนให้ทันต่อสถานการณ์การระบาดของโรค
COVID-19
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข