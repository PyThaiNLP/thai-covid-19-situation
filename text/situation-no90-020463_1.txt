ฉบับที่ 90 วันที่ 2 เมษายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 200 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 2 เมษายน จำนวน 938,923 ราย มีอาการรุนแรง 35,757
ราย เสียชีวิต 47,314 ราย โดยประเทศที่มียอดผู้ป่วยยืนยัน 10 อันดับแรก ได้แก่ สหรัฐอเมริกา215,344 ราย อิตาลี
110,574 ราย สเปน 104,118 ราย จีน 82,432 ราย (รวม ฮ่องกง 802 ราย มาเก๊า41 ราย) เยอรมนี77,981 ราย
ฝรั่งเศส 56,989 ราย อิหร่าน 47,593 ราย สหราชอาณาจักร 29,474 ราย สวิสเซอร์แลนด์17,781 ราย และ
ตุรกี15,679 ราย 
ประเด็นที่น่าสนใจในต่างประเทศ ณ วันที่ 2 เมษายน 2563 
- สาธารณรัฐออสเตรเลีย โดยรัฐบาลได้สั่งให้ตำรวจปรับผู้ที่ละเมิดคำสั่งของรัฐบาลกลางที่สั่งห้ามการ
เดินทางที่ไม่จำเป็น และจำกัดกลุ่มคนที่รวมตัวกันสองคนขึ้นไป จำนวนเงินสูงถึง A$11,000 (S$ 9,604)
- ประเทศสหรัฐอเมริกาศูนย์ควบคุมและป้องกันโรคแห่งสหรัฐอเมริกา(CDC) แจ้งผลการศึกษาของโรค
ติดเชื้อไวรัสโคโรนา2019 พบว่าโรคติดเชื้อไวรัสโคโรนา2019 นี้สามารถแพร่กระจายจากผู้ติดเชื้อไปยังผู้อื่นได้
ในหนึ่งถึงสามวันก่อนจะแสดงอาการของโรคดังกล่าว ขณะที่เมืองดีทรอยต์รัฐมิชิแกน นำเครื่องตรวจการติดเชื้อ
ไวรัสโคโรนา2019 ของ Abbott Labs ที่ใช้เวลาในการตรวจและรู้ผลเพียง 5 นาทีมาใช้งานกับเจ้าหน้าที่ทางการ
แพทย์พยาบาล และผู้ที่ปฏิบัติหน้าที่ในแนวหน้าของการรับมือกับโรคระบาดในประเทศ
- เขตบริหารพิเศษฮ่องกง โดยรัฐบาลสั่งให้สถานที่หลายแห่ง ซึ่งได้แก่ สถานประกอบการด้านความบันเทิง
ต่าง ๆ ปิดตั้งแต่เวลา18.00 น. เป็นเวลา2 สัปดาห์
- สาธารณรัฐฟิลิปปินส์ประธานาธิบดีสั่งตำรวจ-ทหารยิงทันทีหากพบคนฝ่าฝืนล็อกดาวน์ท่ามกลางการ
ชุมนุมประท้วงของชาวบ้านในสลัมที่ประสบปัญหาขาดแคลนอาหาร
- สหราชอาณาจักร ออล อิงแลนด์คลับ ในฐานะเจ้าภาพจัดการแข่งขันเทนนิสวิมเบิลดัน ได้จัดการประชุม
ฉุกเฉินในวันพุธที่ 1 เมษายน ที่ผ่านมาซึ่งที่ประชุมมีมติยกเลิกการแข่งขันประจำปีนี้ ตามกำหนดการเดิม เทนนิส
วิมเบิลดันจะจัดการแข่งขันในวันที่ 20 มิถุนายน ถึง 12 กรกฎาคม จะถูกเลื่อนออกไปแข่งขันในปีหน้าวันที่
28 มิถุนายน ถึง 12 กรกฎาคม 2564
- สาธารณรัฐสิงคโปร์ขอความร่วมมือให้ประชาชนดาวน์โหลดแอปพลิเคชั่น Trace Together ซึ่งถ้าคนที่
ติดเชื้อมีแอปพลิเคชั่นนี้จะสามารถรู้ว่าใครคือผู้ติดต่อที่ใกล้ชิดกับผู้ป่วยภายในระยะ2 เมตร เป็นเวลาอย่างน้อย
30 นาทีและสามารถดำเนินการติดตามผู้ใกล้ชิดได้ทันทีซึ่งเป็นประโยชน์อย่างยิ่งในกรณีที่ผู้ติดเชื้อไม่รู้จักคนที่
พวกเขาอยู่ใกล้เป็นเวลานาน โดยในวันที่ 1 เมษายน 2563 มีผู้ใช้งานประมาณ 1 ล้านคน
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรสัโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
1 เมษายน 2563 รวมทั้งสิ้น 36,402 เที่ยวบิน ผู้เดินทางได้รับการคัดกรองสะสมรวม 4,380,811 ราย พบผู้ป่วยที่มี
  
 
อาการเข้าได้ตามนิยามการคัดกรองจำนวน 506 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 1 เมษายน 2563 มียอดการคัดกรองเรือสะสม 1,304 ลำมีผู้ที่เดินทางได้รับการคัดกรองสะสมรวม 130,922
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 1 เมษายน 2563 มีผู้ได้รับการคัดกรองสะสมรวม 1,749,389 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
2 เมษายน 2563 ได้ทำการคัดกรองรวมทั้งสิ้น 141,823 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 508 ราย 
2.2 ผลดำเนนิการคัดกรองผูป่วยที่มีอาการตามนิยามเฝ้าระวังโรค
วันที่ 2 เมษายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 850
ราย รวมยอดผู้ป่วยสะสมทั้งหมด จำนวน 22,453 ราย รายละเอียดตามตารางที่ 1
ตาราง 1 ผลดำเนนิการคัดกรองผู้ปว่ยที่มีอาการตามนยิามเฝ้าระวังโรค
ประเภทของผูป่วย
จำนวนผู้ป่วย
สะสม
ผู้ป่วยที่มีอาการเข้าได้ตามนิยาม 22,453 ราย
● คัดกรองพบที่สนามบิน (สุวรรณภูมิ(438) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1)
● คัดกรองที่ท่าเรือ 
506 ราย
2 ราย
 เข้ารับการรักษาที่โรงพยาบาลด้วยตนเอง
(โรงพยาบาลเอกชน 7,806 ราย โรงพยาบาลรัฐ 14,051 ราย)
21,857 ราย
 รับแจ้งจากโรงแรม ศูนย์เอราวัณ มหาวิทยาลัย มัคคุเทศก์
และอู่ตะเภา
88 ราย
ผู้ป่วยยนืยันสะสม
 หายป่วยและแพทย์อนุญาตให้ออกจากโรงพยาบาล
 อยู่ระหว่างการรักษาพยาบาล
 เสียชีวิต
ผู้ป่วยยนืยันทีมี่อาการรุนแรง
1,875 ราย
581 ราย
1,279 ราย
15 ราย
23 ราย
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 1,875 ราย รักษาหายและแพทย์ให้กลับ
บ้าน 581 ราย ผู้ป่วยยืนยันที่เสียชีวิต 15 ราย
  
 
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 34 ปี
(5 เดือน - 84 ปี) เพศชาย 1,012 ราย เพศหญิง 769 ราย (ชาย:หญิง = 1.32:1) ไม่ทราบเพศ 94 ราย สัญชาติ
ไทย 1,577 ราย จีน 31 ราย ฝรั่งเศส 17 ราย อังกฤษ 16 ราย อเมริกัน 9 ราย ญี่ปุ่น 9 ราย พม่า7 ราย แคนาดา
7 ราย อิตาลี6 ราย เดนมาร์ก 5 ราย เยอรมนี5 ราย สวีเดน 5 ราย รัสเซีย 5 ราย สวิตเซอร์แลนด์4 ราย
เบลเยี่ยม 4 ราย ปากีสถาน 4 ราย เกาหลีใต้ 3 ราย สิงคโปร์2 ราย โปรตุเกส 2 ราย อินโดนีเซีย 2 ราย สเปน 2
ราย กัมพูชา2 ราย อินเดีย 2 ราย มาเลเซีย 2 ราย เฟรนช์เกียนา1 ราย อุซเบกิสถาน 1 ราย อิหร่าน 1 ราย
นิวซีแลนด์1 ราย ฟิลิปปินส์1 ราย ฟินแลนด์1 ราย ยูเครน 1 ราย ไทย/เบลเยี่ยม 1 ราย ลาว 1 ราย
แอลเบเนียน 1 ราย ไต้หวัน 1 ราย เซอร์เบีย 1 ราย ออสเตรเลีย 1 ราย เวียดนาม 1 ราย เยอรมนี/
สวิตเซอร์แลนด์1 ราย ไม่ทราบ 132 ราย ประวัติโรคประจำตัวที่พบ ได้แก่ ความดันโลหิตสูง (14 ราย) ภูมิแพ้
(9 ราย) เบาหวานและความดันโลหิตสูง (9 ราย) หอบหืด (7 ราย) เบาหวาน (5 ราย) ความดันโลหิตสูง หัวใจโต
และเกาต์(1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย) เบาหวาน ความดันโลหิตสูง
และไตวายเรื้อรัง (1 ราย) ไขมันในเลือดสูง (1 ราย) เบาหวาน มะเร็งลำไส้ และตับอักเสบ (1 ราย) ความดันโลหิต
สูง และเกาต์(1 ราย) เบาหวานและไตวายเรื้อรัง (1 ราย) กลุ่มอาการต้านฟอสโฟลิพิดและไขมันในเลือดสูง
(1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อ
เอชไอวี(1 ราย) ลมชัก (1 ราย) สะเก็ดเงิน (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย
(1 ราย) ไซนัส (1 ราย) ไทรอยด์(1 ราย) ไม่มีโรคประจำตัว (1,813 ราย) พบผู้ป่วยจากการคัดกรองที่สนามบิน
39 ราย เข้ารักษาในโรงพยาบาลด้วยตนเอง 1,172 ราย จากการติดตามผู้สัมผัส 664 ราย และคัดกรองพบในกลุ่ม
พลเมืองไทยที่รับกลับจากเมืองอู่ฮั่น 1 ราย
3. มาตรการในประเทศไทย
 พลเอกประยุทธ์จันทร์โอชานายกรัฐมนตรีได้สั่งการให้กระทรวงการต่างประเทศดำเนินการ
ห้ามไม่ให้คนต่างชาติและคนไทยเดินทางเข้าประเทศไทย ตั้งแต่วันนี้ไปจนถึงวันที่ 15 เมษายน 2563 เนื่องจาก
จำนวนผู้ติดเชื้อรายใหม่ เป็นผู้ที่เดินทางมาจากต่างประเทศเพิ่มขึ้น
 นายกรัฐมนตรีประกาศยกระดับมาตรการในการประกาศสถานการณ์ฉุกเฉินเพิ่มเติมโดยห้าม
บุคคลทั่วราชอาณาจักรออกนอกเคหะสถานระหว่างเวลา22.00-04.00 น. ของวันรุ่งขึ้น เว้นแต่มีความจำเป็น
หรือผู้ปฏิบัติงานด้านการแพทย์การธนาคาร การขนส่งสินค้าอุปโภคบริโภค ผลผลิตทางการเกษตร ยาเวชภัณฑ์
เครื่องมือแพทย์หนังสือพิมพ์การขนส่งน้ำมันเชื้อเพลิง การขนส่งพัสดุภัณฑ์การขนส่งสินค้าเพื่อการนำเข้าหรือ
ส่งออก การขนย้ายประชาชนไปสู่ที่เอกเทศเพื่อกักกัน การเข้าออกเวรทำงานผลัดกลางคืนตามปกติหรือการ
เดินทางมาจากหรือไปยังท่าอากาศยาน โดยมีเอกสารรับรองความจำเป็นหรือเอกสารเกี่ยวกับสินค้าหรือการ
เดินทาง หรือเป็นเจ้าหน้าที่ผู้ปฏิบัติงานตามข้อกำหนด ประกาศหรือคำสั่งต่างๆ ของทางราชการ หรือเหตุจำเป็น
อื่นๆ โดยได้รับอนุญาตจากพนักงานเจ้าหน้าที่ ผู้ใดฝ่าฝืน ต้องระวางโทษจำคุกไม่เกินสองปีหรือปรับไม่เกินสี่หมื่น
บาท หรือทั้งจำทั้งปรับ ตั้งแต่วันที่ 3 เมษายน 2563 เป็นต้นไปจนกว่าจะมีการเปลี่ยนแปลง
  
 
 จังหวัดสุรินทร์ออกประกาศเรื่อง ปิดสถานที่เป็นการชั่วคราว ดังต่อไปนี้ สถานบริการ สถาน
ประกอบการกิจการบันเทิงต่าง ๆ สถานบัน/โรงเรียนกวดวิชาตลาดช่องจอม ตลาดนัด สถานที่ออกกำลังกาย
ต่าง ๆ สถานประกอบการเพื่อสุขภาพ ห้างสรรพสินค้ายกเว้น โซนอาหาร ยาธนาคารและเครื่องมือสื่อสาร สถาน
รับเลี้ยงเด็กทั้งรัฐและเอกชน ร้านเสริมสวย ร้านค้าขายสุรารวมไปถึงร้านหมูกระทะร้านปิ้งย่าง ร้านเครื่องดื่ม
ร้านอาหารทั่วไป รถเข็นและแผงลอยและร้านอื่น ๆ สามารถเปิดได้เฉพาะการจำหน่ายอาหาร เครื่องดื่ม โดยนำ
กลับไปบริโภค ยกเว้น ร้านอาหารและเครื่องดื่มในโรงพยาบาล ทั้งนี้ ให้เจ้าหน้าที่ ผู้ประกอบการ ลูกจ้างและ
ผู้ใช้บริการต้องปฏิบัติตามมาตรการป้องกันโรค
 จังหวัดสงขลาจัดตั้งโรงพยาบาลสงขลานครินทร์สาขา2 ขึ้น ณ อาคารติณสูลานนท์ศูนย์
บริบาลผู้สูงอายุสวนประวัติศาสตร์พล.อ. เปรม ติณสูลานนท์อำเภอเมือง จังหวัดสงขลาเพื่อทำหน้าที่รองรับ
ผู้ป่วยโรคติดเชื้อไวรัสโคโรนา2019 ที่มีอาการดีขึ้นและออกจากโรงพยาบาลต่าง ๆ ในจังหวัดสงขลาแต่ยังต้องพัก
ฟื้นให้หายขาด เพื่อให้โรงพยาบาลมีเตียงเพียงพอสำหรับผู้ป่วยที่มีอาการรุนแรง
 จังหวัดภูเก็ต เพิ่มมาตรการปิดสถานที่บริการให้เช่ารถจักรยานยนต์ตั้งแต่วันที่ 2 เมษายน
ถึงวันที่ 30 เมษายน 2563 และปิดร้านสะดวกซื้อที่ให้บริการ 24 ชั่วโมง ระหว่างเวลา20.00-03.00 น. ตั้งแต่วันที่
2 เมษายน ถึงวันที่ 30 เมษายน 2563
 จังหวัดสตูล โดยผู้ว่าราชการจังหวัด ออกคำสั่งเรื่อง มาตรการเฝ้าระวัง ป้องกัน และควบคุมการ
แพร่ระบาดโรคติดเชื้อไวรัสโคโรนา2019 ห้ามประชาชนเดินทางเข้า-ออกข้ามเขตพื้นที่จังหวัดสตูล เว้นแต่เพื่อ
ประโยชน์ในการรักษาพยาบาล การทำให้ปลอดภัยจากเชื้อโรค การป้องกันโรค การขนส่งสินค้าที่จำเป็น สินค้า
อุปโภค-บริโภค อุปกรณ์เครื่องมือแพทย์ยานพาหนะเพื่อการกู้ชีพ กู้ภัยฉุกเฉิน รถพยาบาล และยานพาหนะของ
ทางราชการ ตั้งแต่วันที่ 3-30 เมษายน 2563
 จังหวัดสมุทรสาคร ประกาศ เรื่อง มาตรการลดการแพร่ระบาดของโรคติดเชื้อไวรัสโคโรนา2019
ตั้งแต่วันที่ 3-30 เมษายน พ.ศ. 2563 ให้ประชาชนทุกคนเมื่อออกจากบ้านต้องสวมหน้ากากอนามัยหรือหน้ากาก
ผ้าให้สถานที่ที่มีประชาชนไปใช้บริการ เช่น ร้านค้าร้านอาหาร ตลาด สถานประกอบการ ฯลฯ ประชาชนต้อง
สวมหน้ากากอนามัยหรือหน้ากากผ้าหากประชาชนไม่สวมใส่หน้ากากสามารถปฏิเสธการให้บริการ รวมทั้งต้องมี
จุดคัดกรองอุณหภูมิก่อนเข้าอาคาร การวางแอลกอฮอล์เจลไว้ให้บริการ เว้นระยะห่างตามมาตรการทางสังคม
(Social Distancing)
 จังหวัดเชียงใหม่ ออกคำสั่งเพิ่มเติม กรณีการคัดกรองชาวต่างชาติที่เดินทางเข้ามาในพื้นที่จังหวัด
เชียงใหม่และคนไทยที่เดินทางมาจากพื้นที่เสี่ยงเข้ามาในพื้นที่จังหวัดเชียงใหม่ให้กักตัว เป็นเวลา14 วัน
 คณะกรรมการองค์การเภสัชกรรม อนุมัติงบประมาณเร่งด่วนจำนวน 660 ล้านบาท สำหรับ
จัดซื้อหน้ากาก N95 และชุด PPE พร้อมอุปกรณ์ประกอบ จำนวนอย่างละ4 แสนชิ้นต่อชุด จากประเทศจีน
โดยจะขนส่งทางเครื่องบินจำนวน 1.5 แสนชิ้นต่อชุด ภายในสัปดาห์นี้ และขนส่งมาทางเรือเพิ่มอีก 2.5 แสนชิ้นต่อ
ชุด ในอีก 2-3 สัปดาห์หน้า
  
 
 บริษัท การบินไทย จำกัด (มหาชน) ได้ประกาศให้พนักงานหยุดงาน 2 เดือน เริ่มตั้งแต่วันที่
4 เมษายน 2563 ถึง 31 พฤษภาคม 2563 พร้อมนี้จะมีการปรับลดเงินเดือนพนักงานตั้งแต่ 10-50 %
 กองทัพอากาศ เตรียมพัฒนาหุ่นยนต์"น้องถาดหลุม" เพื่อการพยาบาลผู้ป่วยโรคติดเชื้อไวรัส
โคโรนา2019 ช่วยในการลดภาระเจ้าหน้าที่ทางการแพทย์ลดความเสี่ยงในการเข้าบริเวณควบคุมผู้ป่วย สามารถ
ส่งอาหาร-ยาตรวจอุณหภูมิผู้ป่วย ด้วยการจดจำใบหน้าจะทดสอบการใช้งาน 6-9 เมษายนนี้
4. การสื่อสารความเสี่ยงกับประชาชน
● โรคติดเชื้อไวรัสโคโรนา2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่
ล้างมือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (Local
transmission) ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะและไม่อยู่
ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา2019
ภายในประเทศ ได้แก่ จีน (รวมฮ่องกงและมาเก๊า) เกาหลีใต้ อิตาลีอิหร่าน ออสเตรีย เบลเยียม มาเลเซีย แคนาดา
โปรตุเกส บราซิล เช็กเกีย อิสราเอล ออสเตรเลีย เกาะไอร์แลนด์ปากีสถาน ฟินแลนด์ตุรกีกรีซ ชิลีลักเซมเบิร์ก
โปแลนด์เอกวาดอร์ฝรั่งเศส สเปน อเมริกาสวิสเซอร์แลนด์นอร์เวย์เดนมาร์ก เนเธอร์แลนด์สวีเดน อังกฤษ
เยอรมนีญี่ปุ่น หากมีไข้ ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบ
แพทย์ทันทีพร้อมทั้งแจ้งประวัติการเดินทางไปในเมืองของประเทศดังกล่าวข้างต้นร่วมด้วย โดยดูรายละเอียดได้
จาก https://ddc.moph.go.th/viralpneumonia/index.php
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/index.php
ทีมตระหนักรูส้ถานการณ์ในภาวะฉุกเฉิน
กรณีโรคติดเชือ้ไวรัสโคโรนา2019
กรมควบคุมโรค กระทรวงสาธารณสุข