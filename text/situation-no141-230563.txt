   
 
ฉบับที่ 141 วันที่ 23 พฤษภาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 23 พฤษภาคม จำนวน 5,320,865 ราย มีอาการรุนแรง 
45,522 ราย เสียชีวิต 340,261 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 
1,645,535 ราย รัสเซีย 335,882 ราย บราซิล 332,382 ราย สเปน 281,904 ราย สหราชอาณาจักร 254,195 ราย 
อิตาลี 228,658 ราย ฝรั่งเศส 182,219 ราย เยอรมนี 179,713 ราย ตุรกี 154,500 ราย และอิหร่าน 131,652 ราย 
ส่วนจีน เป็นอันดับที่ 13 มีจำนวนผู้ป่วย  84,082 ราย (รวม ฮ่องกง 1,066 ราย มาเก๊า 45 ราย)  
ประเด็นที่น่าสนใจในต่างประเทศ ณ วันที่ 23 พฤษภาคม 2563 
- องค์การอนามัยโลก ระบุว่า ภูมิภาคแถบละตินอเมริกาขณะนี้ได้กลายเป็นศูนย์กลางระบาดของโรคติด
เชื้อไวรัสโคโรนา 2019 แห่งใหม่ของโลกแล้ว หลังจากที่บราซิลกลายเป็นชาติแรกในแถบอเมริกาใต้ที่พบการติด
เชื้อดังกล่าวเมื่อเดือนกุมภาพันธ์ที่ผ่านมา รวมถึงยังเป็นประเทศที่เผชิญการระบาดวิกฤตที่สุดโดยที่บราซิลพบ
รายงานผู้ติดเชื้อสะสมถึง 332,000 ราย เสียชีวิตถึง 21,116 รักษาหาย 135,000 ราย หรือเฉลี่ยอัตราการติดเชื้อ
อยู่ที่ประมาณ 490 คนต่อประชากร 100,000 คน ซึ่งตัวเลขผู้ติดเชื้อดังกล่าวส่งผลให้บราซิลมีจำนวนผู้ป่วยติดเชื้อ
ไวรัสโคโรนา 2019 เป็นอันดับสองของโลกรองจากสหรัฐอเมริกา  
- ประเทศมาเลเซีย สำนักนายกรัฐมนตรี ออกแถลงการณ์ระบุว่า นายกรัฐมนตรีจะกักตัวที่บ้านเป็นเวลา 
14 วันถึงแม้ว่าผลจากการคัดกรองโรคติดเชื้อไวรัสโคโรนา 2019 เป็นลบและให้เจ้าหน้าที่ทุกคนที่เข้าร่วมประชุม
ทำการตรวจคัดกรองและกักตัวอยู่ที่บ้าน 14 วัน ตั้งแต่วันที่ 22 พฤษภาคม 2563 หลังจากพบว่าเจ้าหน้าที่ราย
หนึ่งที่เข้าร่วมประชุมโดยมีนายกฯเป็นประธานมีผลตรวจโรคติดเชื้อไวรัสโคโรนา 2019 เป็นบวก  
 - ประเทศเปรู ประธานาธิบดีขยายภาวะฉุกเฉินเพื่อต่อสู้กับการระบาดใหญ่ของโรคติดเชื้อไวรัสโคโรนา 
2019 จนถึงสิ้นเดือนมิถุนายน เนื่องจากมีผู้ติดเชื้อเพิ่มขึ้นและเป็นอันดับสองในลาตินอเมริกา 
 - ประเทศสหรัฐอเมริกา มีการศึกษาขนาดเล็กในนิวยอร์กโดยนำพลาสมาที่บริจาคจากผู้ที่ฟื้นตัวจาก
การติดเชื้อไวรัสโคโรนา 2019 ผลพบว่ามีอัตราการรอดชีวิตมากขึ้น โดยจากการศึกษาในผู้ป่วย 39 คนเข้ารับการ
รักษาในโรงพยาบาลที่ Mount Sinai ตั้งแต่วันที่ 1 พฤษภาคม โดยพบว่าผู้ป่วยที่ได้รับพลาสมาเกือบ ร้อยละ 13  
เสียชีวิต ในขณะทีผู่้ป่วยที่ควบคุมเสียชีวิตมากกว่าร้อยละ 24  
 - สาธารณรัฐประชาชนจีน โดยคณะกรรมการสาธารณสุขแห่งชาติ แถลงว่า วันนี้เป็นวันแรกที่ไม่พบ
ผู้ป่วยรายใหม่ในรอบ 24 ชั่วโมง และพบผู้สงสัยเป็นโรคจำนวน 2 คน ซึ่งหนึ่งคนอยู่ในมณฑลจี้หลิน และมาจาก
คนจีนที่เดินทางจากต่างประเทศ กลับมายังนครเซี่ยงไฮ้ นอกจากนี้เขตบริหารพิเศษฮ่องกง เริ่มผ่อนคลาย
มาตรการเว้นระยะห่างทางสังคม และยกเว้นการรวมกลุ่มกัน กรณีที่มีการประกอบพิธีทางศาสนา เนื่องจากไม่พบ
ผู้ป่วยในช่วงสองวันที่ผ่านมา และไม่พบผู้ป่วยรายใหม่ 
 - สาธารณรัฐแห่งสหภาพเมียนมาร์ รัฐบาลของรัฐคะฉิ่นพร้อมจัดสิ่งอำนวยความสะดวกด้านสุขภาพและ
ช่วยเหลือประสานงานดูแลประชาชนในพื้นที่ โดยจะจัดสถานที่กักกันสำหรับผู้ที่เดินทางกลับมาจากต่างประเทศ 
ซึ่งการกักกันในขณะนี้ ดำเนินการตามแนวทางที่กระทรวงการกีฬาและสาธารณสุขกำหนด มีการกักตัวทั้งหมดแล้ว 
1,025 คน 607 คน อยู่ระหว่างการกักกันตัว 239 คน กักตัวที่บ้าน 5 คนกักตัวในโรงพยาบาล 
   
 
- วารสารการแพทย์ Lancet เผยผลงานวิจัยเกี่ยวกับการติดตามผลการรักษาผู้ป่วยติดเชื้อไวรัสโคโรนา 
2019 จำนวน 96,032 ราย ซึ่งกำลังรักษาตัวในโรงพยาบาล 671 แห่งทั่วโลก ถือเป็นการเก็บข้อมูลจากกลุ่ม
ตัวอย่างมากที่สุดโดยผลการศึกษาพบว่า ผู้ป่วยที่ได้รับยาไฮดรอกซีคลอโรควินหรือยาในกลุ่มคลอโรควินอื่นๆมี
แนวโน้มเกิดอาการหัวใจเต้นผิดจังหวะ และเสี่ยงต่อการเสียชีวิตมากกว่าผู้ป่วยที่ไม่ได้รับยาชนิดดังกล่าวถึงร้อยละ 
18 และร้อยละ 16 ตามลำดับ ขณะที่อัตราความเสี่ยงเสียชีวิตในผู้ที่ได้รับยาปฏิชีวนะคู่กับยากลุ่มคลอโรควินสูง
กว่าถึงร้อยละ 22.8 และ 23.8 ส่วนผู้ที่ไม่ได้รับยาในสองกลุ่มข้างต้นมีอัตราเสียชีวิตที่ร้อยละ 9 
- ประเทศออสเตรเลีย รัฐนิวเซาธ์เวลส์ (NSW) เรียกร้องให้เยาวชนเข้ารับการตรวจหาการติดเชื้อไวรัสโค
โรนา 2019 เพื่อเตรียมพร้อมสำหรับมาตรการผ่อนปรนของสถานบันเทิง และร้านอาหาร ซึ่งอุตสาหกรรมอาหาร
ทะเลได้รับผลกระทบด้วย การตรวจครั้งนี้รวมถึงเยาวชนของเมืองซิดนีย์ที่เป็นจุดเริ่มต้อนของการแพร่ระบาดครั้งนี้ 
2. สถานการณ์ภายในประเทศ    
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
22 พฤษภาคม 2563 รวมทั้งสิ้น 39,132 เที่ยวบิน ผู้เดินทางได้รับการคัดกรองสะสมรวม 4,438,634 ราย พบผู้ป่วยที่
มีอาการเข้าได้ตามนิยามการคัดกรองจำนวน 1,209 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 
ถึงวันที่ 22 พฤษภาคม 2563 มียอดการคัดกรองเรือสะสม 2,517 ลำ มีผู้ที่เดินทางได้รับการคัดกรองสะสมรวม 
145,895 ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดน
ทางบก ตั้งแต่วันที่ 1 กุมภาพันธ์ 2563 ถึง 22 พฤษภาคม 2563 มีผู้ได้รับการคัดกรองสะสมรวม 1,944,777 ราย และ
การคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
22 พฤษภาคม 2563 ได้ทำการคัดกรองรวมทั้งสิ้น 181,703 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,211 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค   
วันที่ 23 พฤษภาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
3,351 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 150,455 ราย รายละเอียดตาม
ตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการตามนิยามเฝ้าระวังโรค  150,455 ราย 
● คัดกรองพบที่สนามบิน สุวรรณภูมิ (1,140)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
   1,209 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง   149,156 ราย 
   
 
ประเภทของผู้ป่วย 
จำนวนผู้ป่วย  
สะสม 
 (โรงพยาบาลเอกชน 59,819 ราย โรงพยาบาลรัฐ 88,598 ราย 
และอยู่ระหว่างการสอบสวน 739 ราย) 
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ   
อู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล** 
• เสียชีวิต 
   3,040 ราย    
2,921 ราย 
         65 ราย 
       56 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
   3,040 ราย    
2,443 ราย 
597 ราย 
 104 ราย 
หมายเหตุ: *เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
             **วันที่ 19 พฤษภาคม 2563 แหล่งข้อมูลจากกรมส่งเสริมบริการสุขภาพ 
 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 3,040 ราย รักษาหายและแพทย์ให้กลับ
บ้าน 2,921 ราย ผู้ป่วยยืนยันที่เสียชีวิต 56 ราย  
ตั้งแต่วันที่ 18 มกราคม ถึงวันที่ 15 พฤษภาคม 2563 (สัปดาห์ที่ 20) มีจำนวนการตรวจวินิจฉัยโรคติดเชื้อ
ไวรัสโคโรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี 
RT-PCR ทั้งหมด 328,079 ตัวอย่าง คิดเป็นจำนวนการตรวจวินิจฉัยเฉลี่ยวันละ 6,010 ตัวอย่าง แบ่งเป็นผู้ป่วยที่มี
อาการตามนิยามการเฝ้าระวังโรค 123,092 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติม
และการติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,606 ราย ผู้เดินทางที่เฝ้าระวังอาการ ณ 
พื้นที่กักกันแห่งรัฐ 15,853 ราย และผู้ป่วยที่มีอาการไม่เข้าเกณฑ์การเฝ้าระวังโรค 179,528 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 23 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ  2  ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 104 ราย 
เป็นคนไทยที่กลับมาจากประเทศอินโดนีเซีย 62 ราย ปากีสถาน 10 ราย สหรัฐอเมริกา 9 ราย สหรัฐอาหรับเอมิเรตส์ 
5 ราย มาเลเซีย 4 ราย สหราชอาณาจักร 2 ราย คาซัคสถาน 2 ราย อียิปต์ 3 ราย เนเธอร์แลนด์ 1 ราย อินเดีย 2 ราย 
รัสเซีย 1 ราย ญี่ปุ่น 1 ราย บาห์เรน 1 ราย และฟิลิปปินส์ 1 ราย แบ่งเป็น จังหวัดสงขลา 19 ราย สตูล 18 ราย 
กรุงเทพมหานคร 18 ราย ชลบุรี 19 ราย ปัตตานี 12 ราย ยะลา 8 ราย นราธิวาส 6 ราย กระบี่ 3 ราย และ
สมุทรปราการ 1 ราย วันที่ 8 พฤษภาคม 2563 พบผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมือง
จังหวัดสงขลา อำเภอสะเดา จังหวัดสงขลา จำนวน 65 ราย   มีสัญชาติพม่า 37 ราย โรฮีนจา 20 ราย เวียดนาม 3 
ราย มาเลเซีย 2 ราย เยเมน 1 ราย กัมพูชา 1 ราย และอินเดีย 1 ราย 
   
 
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,654 ราย เพศหญิง 1,386 ราย (ชาย:หญิง = 1.19:1)  สัญชาติไทย 2,704 ราย พม่า 
56 ราย จีน 34 ราย ฝรั่งเศส 29 ราย อังกฤษ 24 ราย โรฮีนจา 20 ราย อเมริกา 13 ราย รัสเซีย 12 ราย ญี่ปุ่น 11 
ราย อินเดีย 9 ราย แคนาดา 8 ราย เยอรมนี 9 ราย อิตาลี 9 ราย เบลเยียม 6 ราย สวิตเซอร์แลนด์ 6 ราย สวีเดน 6 
ราย เดนมาร์ก 5 ราย ฟิลิปปินส์ 5 ราย สิงคโปร์ 5 ราย ออสเตรเลีย 5 ราย ปากีสถาน 4 ราย มาเลเซีย 4 ราย 
เวียดนาม 4 ราย กัมพูชา 3 ราย เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์ 2 ราย 
บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย มาลี 1 ราย คูเวต 1 ราย เซอร์เบีย 1 
ราย ตูนีเซีย 1 ราย ไต้หวัน 1 ราย นิวซีแลนด์ 1 ราย ปาเลสไตน์ 1 ราย โปรตุเกส 1 ราย ฟินแลนด์ 1 ราย เม็กซิกัน 
1 ราย ยูเครน 1 ราย เยเมน 1 ราย ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี 1 
ราย ไม่ทราบ 12 ราย ประวัติโรคประจำตัวที่พบ ได้แก่ ความดันโลหิตสูง (28 ราย) ภูมิแพ้ (20 ราย) เบาหวานและ
ความดันโลหิตสูง (13 ราย) เบาหวาน (11 ราย) หอบหืด (8 ราย) ไขมันในเลือดสูง (3 ราย) ไทรอยด์ (3 ราย) ความ
ดันโลหิตสูงและไขมันในเลือดสูง (4 ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี (2 ราย) ความดันโลหิต
ต่ำ (1 ราย) เบาหวานและความดันโลหิตสูง และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์ 
(1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (2 ราย) เบาหวาน ความดันโลหิตสูง และไตวาย
เรื้อรัง (1 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง และเกาต์ (1 ราย) เบาหวานและไต
วายเรื้อรัง (1 ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้ หัวใจ ความดันโลหิตสูง 
เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ดเลือดขาว (1 ราย) 
เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมอง
ตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี (1 ราย) ภาวะซึมเศร้า
ที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง ไทรอยด์อักเสบ (1 ราย) มะเร็ง
เม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ (1 ราย) ไมเกรน (1 ราย) กล้ามเนื้อ
อ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) เบาหวาน ความดันโลหิต
สูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) วัณโรคและติดเชื้อ
เอชไอวี (1 ราย) เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง ไขมันใน
เลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 
ราย) ไวรัสตับอักเสบบี (1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 
ราย) แพ้ภูมิตัวเอง (1 ราย) มะเร็งปอดและเบาหวาน ( 1ราย ) ไม่มีโรคประจำตัว (2,900 ราย) พบผู้ป่วยจากการคัด
กรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 
1,588 ราย จากการติดตามผู้สัมผัส 1,188 ราย จากการกักกันในพื้นที่ที่รัฐกำหนด 104 รายจากการตรวจคนเข้า
เมืองจังหวัดสงขลา 65 รายและจากการค้นหาเชิงรุก (Active Case Finding) 55 ราย 
3. มาตรการในประเทศไทย  
• เลขาธิการคณะกรรมการส่งเสริมการศึกษาเอกชน เปิดเผยว่ามีการเสนอไปยังรัฐมนตรีว่าการ 
กระทรวงศึกษาธิการ ขอให้พิจารณาเรื่อง การประกาศเปิดภาคเรียนเฉพาะของโรงเรียนนานาชาติในวันที่  1 
มิถุนายน 2563 จำนวน 216 แห่งที่กระจายอยู่ใน 28 จังหวัดทั่วประเทศ ทั้งนี้เนื่องจาก โรงเรียนนานาชาติหลาย
แห่งไม่ได้อยู่ในพื้นที่สีแดงของการแพร่ระบาดของเชื้อไวรัสโคโรนา 2019 จากโรงเรียนนานาชาติทั้งหมดมีการเปิด
การสอน 2 ภาคเรียน 81 แห่ง และเปิดสอน 3 ภาคเรียน 135 แห่งเนื่องจากใช้หลักสูตรเดียวกับต่างประเทศซึ่งใน
   
 
เดือนพฤษภาคม – มิถุนายน เป็นช่วงเปิดภาคเรียน หากเปิดภาคเรียนวันที่ 1 กรกฎาคม 2563 จะตรงกับการ
ประกาศปิดภาคเรียนของโรงเรียนนานาชาติจำนวน 197 แห่งซึ่งส่งผลกระทบรุนแรงกับโรงเรียนนานาชาติ  
• รฐัมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรมพร้อมผู้บริหารลงพื้นที่ 
ที่ศูนย์วิจัยไพรเมทแห่งชาติ จุฬาลงกรณ์มหาวิทยาลัย อ.แก่งคอย จ.สระบุรี เพื่อติดตามความคืบหน้างานวิจัย 
วัคซ ีนชนิด mRNA ที่ศ ูนย์วัคซ ีนจ ุฬาลงกรณ์มหาวิทยาลัย  ร่ วมกับสถาบันวัคซ ีนแห่ งชาติแล ะ
กรมวิทยาศาสตร์การแพทย์ ที่กระทรวงการอุดมศึกษาฯ ให้ทุนสนับสนุน ประสบความสำเร็จในระดับดีหลั ง
ทดสอบในหนูทดลองและกำลังเตรียมการทดสอบในลิงจะฉีด 3 ครั้ง โดยครั้งที่ 1 ฉีดวันที่ 23 พฤษภาคม เวลา 
7.39 น. ครั้งที่ 2 นับไปอีก 4 สัปดาห์ ครั้ง 3 นับไปอีก 8 สัปดาห์ โดยหลังการทดสอบในเข็มที่ 2 จะทำให้เห็นผล
การป้องกันโรคติดเชื้อไวรัสโคโรนา 2019 ได้แล้ว คือ สามารถสร้างภูมิคุ้มกันได้จริง ก่อนที่จะทดสอบในมนุษย์ ซึ่ง
คาดว่าอีก 2-3 เดือนจะเริ่มทดสอบได้ ทั้งนี้ กระบวนการทดสอบในมนุษย์มี 3 ระยะ พิจารณาใน 4 ประเด็นได้แก่ 
ความเป็นพิษ ความปลอดภัยต่อร่างกาย การกระตุ้นภูมิคุ้มกัน และประสิทธิผลของวัคซีน คาดว่าจะเริ่มผลิตวัคซีน
เพื่อทดสอบในคน ได้ในเดือน สิงหาคม ปีนี้
• จังหวัดตราด โดยผู้ว่าราชการจังหวัด มีหนังสือแจ้งเวียนขอความร่วมมือประชาสัมพันธ์
แนวทางปฏิบัติและประกาศของสภาประมุขบาทหลวงโรมันคาทอลิกแห่งประเทศไทย โดยสาระสำคัญ คือ ให้
ทุกคนปฏิบัติอย่างเคร่งครัดตามมาตรการสำคัญ เช่น กำหนดจำนวนผู้เข้าร่วมและที่นั่งที่เหมาะสม โดยให้
รักษาระยะห่างอย่างน้อย 1.5 - 2 เมตร ให้ผู้เข้าร่วมพิธีสวมใส่หน้ากากอนามัย และต้องมีการลงทะเบียนก่อน
เข้าร่วมพิธีในแต่ละวัน กรณีที่ผู้ป่วยพิธีมีอาการป่วย หรือพบเชื้อในภายหลังให้แจ้งทางวัดที่เข้าร่วมพิธีทราบ 
เพื่อเฝ้าระวัง ติดตามผู้นั่งใกล้ชิด  โดยให้เริ่มปฏิบัติได้ตั้งแต่ 24 พฤษภาคม 2563 
• จังหวัดนครนายก ผู้ว่าราชการจังหวัดประกาศ เรื่องมาตรการควบคุมการแพร่ระบาดของ 
โรคติดเชื้อไวรัสโคโรนา 2019 โดยอาศัยอำนาจตาม พรบ โรคติดต่อ มาตรา 22 และ 35(3) 1.บุคคลที่
เดินทางพื้นที่อื่นแล้วเข้ามา ให้รายงานตัวต่อกำนัน ผู้ใหญ่บ้าน ประธานกรรมการชุมชน สำหรับในเขต
เทศบาล ให้รายงานต่อเจ้าพนักงานควบคุมโรคติดต่อในพื้นที่ที่ตนพักอาศัยทันที  2.ให้เจ้าพนักงานควบคุม
โรคติดต่อในพื้นที่ที่มารายงานตัว ประเมินความพร้อมการกักตัวที่บ้าน ตามแบบที่คณะกรรมการควบคุมโรค
จังหวัดกำหนด หากผ่านให้ดำเนินการกักตัว ณ ที่พักอาศัยต่อไป หากไม่ผ่านมาตรฐานให้กักตัวในสถานที่
กักกันที่ทางราชการกำหนด 3.บุคคลที่ดำเนินการตามมาตรการนี้  ไม่รวมถึงผู้เข้ามาใช้บริการห้องประชุมใน
โรงแรมหรือศูนย์ประชุม สำหรับการประชุม การอบรม สัมมนาจากหน่วยงานเดียวกัน ทั้งนี้มีผลบังคับใช้ตั้งแต่
วันที่ 23 พฤษภาคม 2563 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
   
 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
