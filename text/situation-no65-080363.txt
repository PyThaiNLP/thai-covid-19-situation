   
 
ฉบับที่ 65 วันที่ 8 มีนาคม 2563 เวลา 22.30 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 100 ประเทศ 2 เขตบริหารพิเศษ 1 นครรัฐ เรือ Diamond Princess และ
เรือ Grand Princess ในวันที่ 8 มีนาคม จำนวน 106,482 ราย มีอาการรุนแรง 6,040 ราย เสียชีวิต 3,600 ราย โดย
มียอดผู้ป่วยยืนยันในพื้นที่ที่มีการระบาดอย่างเนื่อง ได้แก่ จีน 80,701 คน ฮ่องกง 108 คน มาเก๊า 10 ราย  เกาหลีใต้ 
7,313 ราย อิตาลี 5,883 ราย อิหร่าน 5,823 ราย ฝรั่งเศส 949 ราย เยอรมนี 847 ราย ญี่ปุ่น 461 ราย สิงคโปร์ 138 
ราย และไต้หวัน 45 ราย  
ประเด็นที่น่าสนใจในต่างประเทศ ณ วันที่ 8 มีนาคม 2563 
- สาธารณรัฐประชาชนจีน อาคารกักตัวผู้สงสัยติดเชื้อไวรัสโคโรนา 2019 และผู้สัมผัสใกล้ชิดถล่ม เบื้องต้นมีผู้
ติดอยู่ภายในอาคารประมาณ 70 คน เจ้าหน้าที่กู้ภัยสามารถช่วยเหลือออกมาได้แล้ว 32 คน ซึ่งยังไม่มีรายงานสาเหตุ
ของอาคารถล่ม 
- ประเทศเวียดนาม กระทรวงสาธารณสุขของเวียดนามรายงานผู้ป่วยโรคติดเชื้อไวรัสโคโรนา 2019 เพ่ิมข้ึน 
21 คน หลังจากผู้ป่วยรายสุดท้ายออกจากโรงพยาบาลเมื่อวันที่ 25 กุมภาพันธ์ที่ผ่านมา โดยหนึ่งในผู้ป่วยรายใหม่
มีประวัติการเดินทางไปยังเมืองแทกู ประเทศเกาหลีใต ้และเข้ารับการรักษาตัวที่โรงพยาบาลทันทีหลังจากเดินทาง
กลับมาถึงเวียดนาม  
- ประเทศกัมพูชา กระทรวงสาธารณสุขประกาศพบผู้ป่วยชาวกัมพูชารายแรกติดเชื้อไวรัสโคโรนา 2019  
และนับเป็นผู้ป่วยรายที่ 2 ในประเทศ ผู้ป่วยรายนี้มีประวัติสัมผัสโดยตรงกับชายชาวญี่ปุ่นอายุ 40 ปี อีกทั้งมี
ประวัติเดินทางไปหลายประเทศในเอเชียตะวันออกเฉียงใต้แต่ไม่ได้ระบุว่าเดินทางผ่านประเทศใดเป็นที่แรกและใช้
ระยะเวลาในแต่ละประเทศนานเท่าใด และในขณะเดียวกันกระทรวงศึกษาธิการได้สั่งปิดโรงเรียนทุกแห่งในจังหวัด
เสียมราฐเป็นการชั่วคราวเพื่อความปลอดภัยของนักเรียนและครู 
- ประเทศอิตาลี รัฐบาลอิตาลีได้ประกาศกฎหมายจำกัดการเดินทางของประชาชนในแคว้นลอมบาร์เดีย 
โดยได้สั่งห้ามการเข้า-ออกพื้นที่ การจัดกิจกรรมและการประชุมต่างๆจะถูกระงับ ในขณะที่โรงเรียน พิพิธภัณฑ์ 
สระว่ายน้ำ และโรงภาพยนตร์จะปิดให้บริการทั้งหมด ส่วนบาร์และร้านอาหารจะต้องตรวจสอบให้แน่ใจว่ามีลูกค้า
อยู่ห่างกันอย่างน้อยหนึ่งเมตรในร้านหรือปิดให้บริการ หากผู้ใดไม่ปฏิบัติตามมาตรการดังกล่าวจะมีความผิดทางอาญา 
โดยจะมีผลบังคับใช้ในลอมบาร์เดียและใน 14 จังหวัดรอบเมืองรวมถึง เวนิส โมเดน่า ปาร์มาริมินี และเทรวิโซ 
- ประเทศสหรัฐอเมริกา รัฐบาลได้ประกาศสถานการณ์ฉุกเฉินเนื่องจากมีผู้ป่วยด้วยโรคติดเชื้อไวรัสโคโรนา 
2019 เพ่ิมข้ึนอย่างมาก โดยเพิ่มถึง 89 คน และยังไม่มีการประกาศปิดโรงเรียนและสถานศึกษาต่าง ๆ 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
7 มีนาคม 2563 รวมทั้งสิ้น 26,136 เที่ยวบิน ผู้เดินทางได้รับการคัดกรองสะสมรวม 3,415,660 ราย พบผู้ป่วยที่มี
อาการเข้าได้ตามนิยามการคัดกรองจำนวน 210 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 7 มีนาคม 2563 มียอดการคัดกรองเรือสะสม 637 ลำ มีผู้ที่เดินทางได้รับการคัดกรองสะสมรวม 111,853 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์ 2563 ถึง 7 มีนาคม 2563 มีผู้ได้รับการคัดกรองสะสมรวม 1,010,457 ราย และการคัดกรองผู้มา
ต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 6 มีนาคม 2563 
   
 
ได้ทำการคัดกรองรวมทั้งสิ้น 87,189 ราย รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 212 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 8 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 152 ราย 
รวมยอดผู้ป่วยสะสมทั้งหมด จำนวน 4,518 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม   4,518 ราย 
● คัดกรองพบที่สนามบิน (สุวรรณภูมิ (158)  ดอนเมือง (41)    
ภูเก็ต (8) เชียงใหม่ (3) 
● คัดกรองที่ท่าเรือ 
210 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 2,136 ราย โรงพยาบาลรัฐ 2,119 ราย) 
 4,255 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 51 ราย 
ผู้ป่วยที่มีอาการเข้าได้ตามนิยาม 4,518 ราย 
● พักรักษาตัวเป็นผู้ป่วยใน 
(โรงพยาบาลเอกชน 989 ราย โรงพยาบาลรัฐ 800 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,789 ราย 
 
    2,675 ราย 
     54 ราย 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
ผู้ป่วยยืนยันที่มีอาการรุนแรง  
50 ราย  
 
33 ราย 
16 ราย 
1 ราย 
1 ราย  
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 50 ราย รักษาหายและแพทย์ให้กลับบ้าน 
33 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 4,468 ราย ตรวจไม่พบ
เชื้อ 2,641 ราย และอยู่ระหว่างรอผลตรวจทางห้องปฏิบัติการ 1,827 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 38 ปี (อายุ
ตั้งแต่ 3-74 ปี) เป็นเพศชาย 29 ราย เพศหญิง 21 ราย (ชาย:หญิง = 1.4:1) สัญชาติจีน 26 ราย ไทย 22 ราย อิตาลี 1 
ราย อังกฤษ 1 ราย ประวัติโรคประจำตัวที่พบได้แก่ ความดันโลหิตสูง (4 ราย) ความดันโลหิตสูงและหัวใจ (1 ราย) 
หลอดเลือดสมอง (1 ราย) ไวรัสตับอักเสบบี (1 ราย) ประสาทหูเสื่อมและกระดูกพรุน (1 ราย) ไม่มีโรคประจำตัว (42 
ราย) พบผู้ป่วยจากการคัดกรองที่สนามบิน 4 ราย เข้ารักษาในโรงพยาบาลด้วยตนเอง  29 ราย จากการติดตามผู้
สัมผัส 16 ราย และคัดกรองพบในกลุ่มพลเมืองไทยที่รับกลับจากเมืองอู่ฮ่ัน 1 ราย  
3. มาตรการในประเทศไทย 
   
 
• มีการคัดกรองแรงงานไทยที่กลับจากประเทศเกาหลีใต้จำนวน 59 คนและนำมากักตัวเพื่อสังเกตอาการ
เป็นระยะเวลา 14 วัน ณ อาคารรับรองสัตหีบ กองทัพเรือ จ.ชลบุรี ตามแผนรับมือโรคติดเชื้อไวรัสโคโรนา 2019   
• พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมได้เน้นย้ำและสั่งการให้ 
กอ.รมน.จังหวัดเข้าไปสนับสนุนและร่วมเสริมการทำงานของหน่วยงานสาธารณสุขในพื้นที่ ทั้งการร่วมดูแลคัดกรอง
การเคลื่อนย้าย รวมไปถึงการดูแลสถานที่ในการควบคุมโรคที่แต่ละจังหวัดจัดตั้งขึ้น  เพื่อเสริมความเข้มแข็งของ
ระบบและมาตรการคัดกรองในสนามบินนานาชาติภายในประเทศทุกแห่ง 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด  หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน ฮ่องกง มาเก๊า ไต้หวัน ญี่ปุ่น สิงคโปร์ เกาหลีใต้  เยอรมัน ฝรั่งเศส อิตาลี และอิหร่าน หากมีไข้ 
ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันท ีพร้อมทั้ง
แจ้งประวัติการเดินทางไปในเมืองของประเทศดังกล่าวข้างต้นร่วมด้วย 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
