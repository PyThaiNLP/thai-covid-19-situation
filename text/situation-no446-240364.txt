ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,066,849 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 494,932 ราย
จำนวนการตรวจทางห้องปฏิบัติการ 1,670,805 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,243,395 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,243,395 ราย
• คัดกรองผู้ที่เดินทางเข้า-ออกระหว่างประเทศ 4,732 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 290,802 ราย โรงพยาบาลรัฐ 947,773 ราย)
1,238,575 ราย
• อื่นๆ 88 ราย
สถานการณ์ทั่วโลก
ฉบับที่ 446 วันที่ 24 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่ 24 มีนาคม 2564
• สหพันธรัฐรัสเซีย กระทรวงสาธารณสุขรัสเซียเปิดเผยว่า ผู้ติดเชื้อไวรัสโควิด 19 ในรอบ 24 ชั่วโมงที่ผ่านมามี
จำนวน 8,457 ราย ซึ่งเป็นจำนวนต่ำสุดนับตั้งแต่เดือนกันยายน 2563 ส่งผลให้จำนวนผู้ติดเชื้อสะสมอยู่ที่ 4,474,610
ราย ส่วนผู้เสียชีวิตจากการติดเชื้อไวรัสโควิด 19 รายใหม่มีจำนวน 427 ราย ส่งผลให้จำนวนผู้เสียชีวิตรวม 95,818 ราย
• สาธารณรัฐประชาชนจีน รัฐมนตรีจีนเผย ณ วันที่ 22 มี.ค. 2564 มีการฉีดวัคซีนโควิด 19 ไปแล้วกว่า 80.4
ล้านโดส และมีประชาชนที่เข้ารับการฉีดวัคซีนเพิ่มขึ้นอย่างต่อเนื่อง โดยในขั้นตอนต่อไป ประเทศจีนมีแผนการที่จะเร่ง
โครงการฉีดวัคซีนที่เป็นสากลและไม่เสียค่าใช้จ่าย เพื่อให้ครอบคลุมตั้งแต่กลุ่มผู้ที่มีความเสี่ยงสูง ไปจนถึงประชาชน
ทั่วไป ซึ่งจะนับเป็นการฉีดวัคซีนครั้งใหญ่ที่สุดเท่าที่เคยมีมา
• สหพันธ์สาธารณรัฐบราซิล กระทรวงสาธารณสุขเผย ยอดผู้เสียชีวิตจากโรคโควิด 19 รายวันของบราซิลพุ่งสูงถึง
3,251 รายเป็นครั้งแรก เมื่อวันอังคาร (23 มี.ค.) ที่ผ่านมา ทำให้ยอดผู้เสียชีวิตสะสมของบราซิลอยู่ที่เกือบ 299,000 ราย
ซึ่งเป็นอันดับสองของโลกรองจากประเทศสหรัฐอเมริกา
• แอฟริกา ศูนย์ควบคุมและป้องกันโรคของแอฟริกา (Africa CDC) เปิดเผยว่า จำนวนผู้ติดเชื้อไวรัสโคโรนา 2019
สะสมทั่วทวีป มีจำนวน 4,123,632 ราย ขณะที่ยอดผู้เสียชีวิต มีจำนวน 110,164 ราย ทั้งนี้ พื้นที่ทางตอนใต้ของทวีป
มีการแพร่ระบาดรุนแรงที่สุด โดยแอฟริกาใต้มีผู้ติดเชื้อ 1,538,451 ราย ซึ่งเป็นจำนวนสูงสุดของแอฟริกา และมี
ผู้เสียชีวิต 52,196 ราย ซึ่งเป็นจำนวนสูงสุดของแอฟริกาเช่นกัน
• สาธารณรัฐสิงคโปร์ รัฐมนตรีกระทรวงการต่างประเทศสิงคโปร์และมาเลเซีย แถลงการณ์ร่วมกันเมื่อวัน
อังคาร (23 มี.ค.) ยืนยันถึงความมุ่งมั่นในการรับรองเอกสารการฉีดวัคซีนโควิด 19 ของกันและกันโดยมีจุดมุ่งหมาย
เพื่ออำนวยความสะดวกในการเดินทางข้ามพรมแดนในอนาคต รวมถึงข้อกำหนดโดยละเอียด โปรโตคอลด้านสุขภาพ
และขั้นตอนการสมัครที่เกี่ยวข้องกับการเข้าและออกในประเทศมาเลเซียและสิงคโปร์ ซึ่งจะมีการพิจารณาและสรุป
รายละเอียดในลำดับต่อไป
2. มาตรการในประเทศไทย
• กรุงเทพมหานคร คณะกรรมการโรคติดต่อกรุงเทพมหานคร มีมติเห็นชอบมาตรการเพื่อเฝ้าระวัง ป้องกัน
และควบคุมการแพร่ระบาดของโรคติดเชื้อไวรัสโคโรนา 2019 ในช่วงเทศกาลสงกรานต์ (ระหว่างวันที่ 10 เมษายน
2564 ถึงวันที่ 15 เมษายน 2564) จึงประกาศมาตรการในช่วงเทศกาลสงกรานต์ ดังนี้ 1) การจัดกิจกรรม เช่น พิธีสรง
น้ำพระรวมทั้งกิจกรรมอื่นๆ ทางศาสนา พิธีรดน้ำดำหัวผู้ใหญ่ สามารถดำเนินการได้ กรณีมีผู้ร่วมกิจกรรมเกิน 300
คน ผู้จัดกิจกรรมต้องยื่นแผนการจัดงานและมาตรการควบคุมโรคต่อสำนักงานเขตพื้นที่ก่อนจัดงาน 2) การจัด
กิจกรรมโดยเพิ่มเติมจากกิจกรรมพื้นฐานตามข้อ 1 เช่น การออกร้าน การจัดเลี้ยง ซึ่งมีผู้ร่วมกิจกรรมเกิน 100 คน ผู้
จัดกิจกรรมต้องยื่นแผนการจัดงานและมาตรการควบคุมโรคต่อสำนักงานเขตพื้นที่ก่อนจัดงาน 3) ควรหลีกเลี่ ยงการ
จัดเลี้ยงและสังสรรค์ในกลุ่มที่มาหลากหลายพื้นที่และควรงดการรับประทานอาหารและเครื่องดื่มร่วมกันเป็นเวลานาน
• สถาบันมาตรวิทยาแห่งชาติ (มว.) กระทรวงการอุดมศึกษา วิทยาศาสตร์ วิจัยและนวัตกรรม (อว.) ส่งทีม
ผู้เชี่ยวชาญสอบเทียบ (Calibration) เครื่องวัดอุณหภูมิร่างกายแบบไม่สัมผัสในพื้นที่ จ.ปทุมธานี เพื่อสนับสนุน
มาตรการคัดกรองกลุ่มเสี่ยงโควิด 19 เชิงรุกให้มีประสิทธิภาพ และเชื่อถือได้ โดยกิจกรรมดังกล่าวเป็น 1 กิจกรรม
ภายใต้โครงการ "บริการสอบเทียบเครื่องวัดอุณหภูมิร่างกายแบบไม่สัมผัส (Non-Contact Infrared Thermometer)
สำหรับสถานพยาบาลและหน่วยบริการประชาชนโดยไม่มีค่าใช้จ่าย สำหรับสถานพยาบาลและหน่วยบริการประชาชน
ที่มีความสนใจและจำเป็นในการใช้เครื่องวัดอุณหภูมิร่างกายแบบไม่สัมผัส สามารถติดต่อสอบถามเพื่อขอเข้าร่วม
โครงการสอบเทียบเครื่องวัดอุณหภูมิร่างกายแบบไม่สัมผัสฟรี ได้ที่สถาบันมาตรวิทยาแห่งชาติ โทร. 0 2577 5100
ต่อ 2309
• กระทรวงสาธารณสุข รองนายกรัฐมนตรีและรัฐมนตรีว่าการกระทรวงสาธารณสุข พร้อมผู้บัญชาการ สตม.
ตรวจเยี่ยมการส่งตัวผู้ต้องกักติดเชื้อโควิด 19 ที่ไม่มีอาการจำนวน 100 คน ไปดูแลรักษาต่อที่โรงพยาบาลสนาม
ชั่วคราวสำนักงานตรวจคนเข้าเมือง กทม. โดยการจัดเตรียมโรงพยาบาลสนาม เป็นไปตามมาตรฐานการป้องกัน
ควบคุมโรค โดยผู้ต้องกักจะอยู่ที่โรงพยาบาลสนามเป็นเวลา 14 วัน ภายใต้การดูแลของแพทย์ พยาบาล เจ้าหน้าที่
จากโรงพยาบาลตำรวจ เพื่อสร้างความมั่นใจว่าปลอดภัยไม่แพร่เชื้อต่อ ส่วนผู้กักตัวติดเชื้อที่เหลือมีการจัดพื้นที่แยก
เฝ้าระวังสังเกตอาการป้องกันการติดเชื้อเช่นกัน สำหรับการฉีดวัคซีนโควิด 19 ให้แก่ตำรวจดำเนินการแล้ว 400 นาย
ทั้งนี้ เพื่อป้องกันการติดเชื้อในสถานกักกันได้ให้ ตม.พื้นที่ชะลอการส่งตัวผู้ต้องกักมาที่ส่วนกลางให้ประสานกับ
สำนักงานสาธารณสุขจังหวัด จัดห้องแยกผู้กักตัวที่รับมาใหม่เพื่อสังเกตอาการ 15 วัน ส่วนผู้ต้องกักที่ตรวจแล้วไม่พบ
เชื้อให้ตรวจซ้ำอีกครั้งใน 7 วัน
3. ประเมินความเสี่ยงสถานการณ์โรคติดเชื้อไวรัสโคโรนา 2019
ปัจจุบัน ทั่วโลกมีรายงานการพบเชื้อ SARS-CoV-2 สายพันธุ์กลายพันธุ์ หลายสายพันธุ์ แต่สายพันธุ์ที่
ก่อให้เกิดการแพร่ระบาด และมีความยังต้องให้ความสนใจมีเพียง 3 สายพันธุ์ ได้แก่ สายพันธุ์ B.1.1.7 หรือสายพันธุ์
อังกฤษ สายพันธุ์ B.1.351 หรือสายพันธุ์แอฟริกัน และสายพันธุ์ P.1 หรือสายพันธุ์บราซิล ซึ่ง ณ วันที่ 24 มีนาคม
2564 พบประเทศที่มีรายงานการการพบผู้ติดเชื้อสายพันธุ์อังกฤษ แอฟริกัน และบราซิล จำนวน 118, 67 และ 33
ประเทศทั่วโลก แต่อย่างไรก็ตาม มีจำนวนประเทศที่มีการระบาดอย่างหนักในสายพันธุ์เหล่านี้อยู่ที่ 21, 13 และ 2
ประเทศ สำหรับประเทศไทยมีการพบผู้ติดเชื้อสายพันธุ์ใหม่ในกลุ่มผู้ที่เดินทางมาจากต่างประเทศ ได้แก่
สหราชอาณาจักร และแทนซาเนีย เป็นต้น ยังไม่มีรายงานการพบเชื้อกลายพันธุ์ในชุมชน แต่อย่างไรก็ตาม การ
ป้องกันการแพร่ระบาดของเชื้อโควิด 19 ทั้งสายพันธุ์ที่ระบาดในประเทศไทยและสายพันธุ์ที่กลายพันธุ์ที่ดีที่สุด คือ
การปฏิบัติตามมาตรการป้องกันโรค โดยเฉพาะการสวมใส่หน้ากากอนามัย ล้างมือบ่อย ๆ ลดการเดินทางที่ไม่จำเป็น
หลีกเลี่ยงสถานที่เสี่ยงที่มีคนรวมกันอยู่อย่างแออัด สแกนไทยชนะ หรือใช้หมอชนะ คอยติดตามสถานการณ์อย่าง
ใกล้ชิด เฝ้าระวังสังเกตอาการเป็นเวลา 14 วัน หลังไปตลาดที่มีรายงานผู้ติดเชื้อ และหากมีอาการไข้ ไอ เจ็บคอ มี
น้ำมูก หรือจมูกไม่รับกลิ่น ลิ้นไม่รับรส ให้รีบพบแพทย์และเปิดเผยประวัติการเดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข