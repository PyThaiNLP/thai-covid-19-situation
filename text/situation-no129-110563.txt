   
 
ฉบับที่ 129 วันที่ 11 พฤษภาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 209 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 11 พฤษภาคม จำนวน 4,196,784 ราย มีอาการรุนแรง 
47,037 ราย เสียชีวิต 284,034 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 
1,367,963 ราย สเปน 264,663 ราย รัสเซีย 221,344 ราย สหราชอาณาจักร 219,183 ราย อิตาลี 219,070 ราย 
ฝรั่งเศส 176,970 ราย เยอรมนี 171,879 ราย บราซิล 162,699 ราย ตุรกี 138,657 ราย และอิหร่าน 107,603 ราย 
ส่วนจีน เป็นอันดับที่ 11 มีจำนวนผู้ป่วย  84,011 ราย (รวม ฮ่องกง 1,048 ราย มาเก๊า 45 ราย)  
ประเด็นที่น่าสนใจในต่างประเทศ ณ วันที่ 11 พฤษภาคม 2563 
- ประเทศมาเลเซีย นายกรัฐมนตรีประกาศขยายระยะเวลาบังคับใช้มาตรการจำกัดการเดินทางไป
อีก 4 สัปดาห์ จนถึงวันที่ 9 มิถุนายน รวมถึงการห้ามการชุมนุมของคนจำนวนมาก และห้ามการเดินทางข้ามรัฐที่
ไม่เกี่ยวข้องกับการทำงาน ส่งผลให้ประชาชนไม่สามารถเดินทางกลับภูมิลำเนาเพื่อร่วมการเฉลิมฉลองหลังสิ้นสุด
เดือนรอมฎอน เพื่อความปลอดภัยและสุขภาพของประชาชน 
- ประเทศอังกฤษ นายบอริส จอห์นสัน นายกรัฐมนตรีสหราชอาณาจักรเผยแผนคลายล็อกดาวน์
และเปิดเมืองแบบมีเงื่อนไข โดยอนุญาตให้ประชาชนออกจากบ้านได้มากขึ้นตั้งแต่วันพุธที่  13 พฤษภาคม ผ่อน
ปรนคนกลับไปทำงานได้แต่แนะนำให้หลีกเลี่ยงการใช้ระบบขนส่งสาธารณะ ยังระบุอีกว่า ระบบเตือนภัยโควิด-19 
ใหม่ (COVID-19 Alert System) ที่แบ่งเป็น 5 ระดับ จะเป็นตัวกำหนดว่ารัฐบาลจะคลายความเข้มงวดของ
มาตรการล็อกดาวน์ได้เร็วเพียงใด หวังว่าขั้นตอนถัดไปอาจอนุญาตให้นักเรียนระดับชั้นประถมศึกษาสามารถ
กลับไปเรียนที่โรงเรียนได้ภายในวันที่ 1 มิถุนายน การคลายล็อกในเฟสแรกจะรวมไปถึงการเปิดร้านค้าด้วย แต่
ต้องได้รับคำแนะนำจากนักวิทยาศาสตร์ หรือมีข้อมูลทางวิทยาศาสตร์สนับสนุนแล้วเท่านั้น ส่วนธุรกิจบริการและ
สถานที่สาธารณะจะเปิดทำการได้อีกครั้ง ทางการจะไม่อนุญาตจนกว่าจะถึงวันที่  1 กรกฎาคมเป็นอย่างน้อย
รวมถึงคาเฟ่ ร้านอาหารที่มีบริเวณให้นั่งทานด้านนอก และโรงภาพยนตร์ที่มีมาตรการรองรับ นายกรัฐมนตรีย้ำว่า 
ตอนนี้ยังไม่ใช่เวลาสิ้นสุดการล็อกดาวน์ แต่สหราชอาณาจักรกำลังดำเนินการตามขั้นตอนอย่างระมัดระวังเพื่อ
ปรับเปลี่ยนมาตรการต่างๆ อย่างค่อยเป็นค่อยไป มิเช่นนั้นสหราชอาณาจักรอาจเสี่ยงต่อการระบาดหนักระลอกที่ 
2 นอกจากนี้เจ้าหน้าที่รัฐบาลเปิดเผยว่า หนังสือแนะนำใหม่จะกำหนดว่า ประชาชนสามารถพบปะคนนอกบ้านใน
สวนสาธารณะได้ แต่ต้องเว้นระยะห่าง 2 เมตร และมีปฏิสัมพันธ์ได้ครั้งละคน และประชาชนยังสามารถขับรถไป
สวนสาธารณะหรือชายหาดในอังกฤษได้ ตราบใดที่พวกเขาปฏิบัติตามกฎเว้นระยะห่างทางสังคม แต่ทางการยังไม่
เปลี่ยนแปลงคำแนะนำเดิมสำหรับประชาชนที่อยู่ในกลุ่มเสี่ยงและต้องอยู่บ้านอย่างน้อย 12 สัปดาห์ 
- ประเทศสหรัฐอเมริกา กระทรวงสุขภาพและบริการมนุษย์สหรัฐฯ อนุญาตให้หน่วยงาน
สาธารณสุขของรัฐต่างๆ เป็นผู้กระจายยาเรมดิซิเวียร์ให้กับโรงพยาบาลที่เหมาะสมในรัฐ หลังผลการทดสอบทาง
คลินิกล่าสุดแสดงให้เห็นว่ายาเรมดิซิเวียร์ช่วยให้ผู้ป่วยโรคติดเชื้อไวรัสโคโรนา  2019 ฟื้นตัวและหายป่วยเร็วขึ้น
กว่าร้อยละ 30 เมื่อเทียบกับกลุ่มที่ได้รับยาหลอก นอกจากนี้ ยังมีการวางมาตรการใช้เทคโนโลยีติดตาม “กำไลข้อ
เท้า” ที่ใช้ติดตามนักโทษ หรือการใช้แอปพลิเคชั่นระบุตำแหน่ง ติดตามผู้ป่วยโรคติดเชื้อไวรัสโคโรนา 2019 แต่
การใช้เทคโนโลยีติดตามดังกล่าว กำลังถูกตั้งคำถามด้านการละเมิดสิทธิและเสรีภาพของประชาชน โดยก่อนหน้านี้
มีประชาชนที่ฝ่าฝืนกฎการกักตัวในเมืองหลุยส์วิลล์ รัฐเคนทักก ีได้รับคำสั่งจากศาลให้สวมเครื่องติดตามตัว ซึ่งกฎ
   
 
ของรัฐก็อนุญาตให้ใช้เครื่องดังกล่าวกับบุคคลที่ต้องกักตัวอยู่บ้าน ขณะที่บริษัทผู้ผลิตเครื่องติดตามตัวหลายบริษัท
เปิดเผยว่า ได้รับโทรศัพท์จากหลายรัฐที่มีความประสงค์จะใช้อุปกรณ์ของบริษัทเพื่อติดตามคนกักตัวในช่วงการ
ระบาดของโรคติดเชื้อไวรัสโคโรนา 2019  
- ประเทศโคลอมเบีย Avianca Airlines ซึ่งมีฐานะเป็นสายการบินแห่งชาติของโคลอมเบีย เป็น
สายการบินที่เก่าแก่ที่สุดอันดับ 2 ของโลก และเป็นสายการบินที่ใหญ่เป็นอันดับ 2 ของลาตินอเมริกา ได้ตัดสินใจ
ยื่นฟ้องล้มละลายในวันอาทิตย์ที่ 10 พฤษภาคมที่ผ่านมา หลังจากล้มเหลวในการชำระหนี้ตามกำหนด ในขณะที่
การขอความช่วยเหลือจากรัฐบาลโคลอมเบียยังไม่ประสบความสำเร็จ เนื่องจากการระบาดของโรคติดเชื้อไวรัสโค
โรนา 2019 ทำให้สายการบินไม่สามารถนำเครื่องบิน 140 ลำขึ้น ขึ้นบินได้ตามปกติตั้งแต่ช่วงเดือนมีนาคมที่ผ่าน
มา ทำให้รายได้ลดลงกว่า 80% ในขณะที่ค่าใช้จ่ายต่างๆ ยังต้องจ่ายตามปกติแม้พนักงาน 20,000 คนจะถูกสั่งให้
พักงานไปแล้วก็ตาม 
- ประเทศสเปน ทางการสเปนรายงานว่า ยอดผู้เสียชีวิตจากโรคติดเชื้อไวรัสโคโรนา 2019 ต่ำสุด
ตั้งแต่กลางเดือนมีนาคมที่ผ่านมา โดยทางการท้องถิ่นต่างๆ กว่าครึ่งประเทศเริ่มคลายล็อกดาวน์เฟส 1 วันที่ 11 
พฤษภาคม หลังสถานการณ์การแพร่ระบาดอยู่ในเกณฑ์ที่สามารถควบคุมได้  ในช่วงที่เริ่มคลายล็อกดาวน์เฟส 1 
ทางการอนุญาตให้ผู้ที่พำนักในสเปนสามารถเดินทางไปพบปะผู้คนและรวมกลุ่มได้ไม่เกิน 10 คน เข้าร่วมงานศพ
แบบจำกัดจำนวน เดินเลือกซื้อสินค้าและจิบกาแฟที่คาเฟ่ได้ แต่จะยังไม่สามารถเดินทางข้ามจังหวัดได้  และ
สถานศึกษาเริ่มทยอยกลับมาเปิดภาคเรียนอีกครั้ง อีกทั้งยังคงแนะให้มีการปฏิบัติงานที่บ้านต่อไป แต่หาก
จำเป็นต้องเดินทางไปที่ทำงาน พนักงานแต่ละคนจะต้องอยู่ห่างจากกันอย่างน้อย 2 เมตร สวมอุปกรณ์ป้องกันการ
ติดเชื้อ พักการใช้ระบบสแกนลายนิ้วมือชั่วคราว พนักงานที่จำเป็นต้องใส่เครื่องแบบต้องซักชุดทุกวัน ด้วยอุณหภูมิ
น้ำ 60-90 องศาเซลเซียส ส่วนคาเฟ่นั้นสามารถจัดโต๊ะให้ลูกค้านั่งได้ราว 50% ของพื้นที่ร้าน และแต่ละโต๊ะต้อง
อยู่ห่างกัน 2 เมตร นอกจากนี้สเปนเตรียมเปิดให้เที่ยวชายหาดในเมืองบาเลนเซีย โดยจะจำกัดจำนวนผู้ใช้บริการ
ต่อวันที่ 5,000 คน น้อยกว่าสัดส่วนผู้เข้าใช้บริการในช่วงเวลาปกติราวครึ่งหนึ่ง  ซึ่งผู้ที่จะเข้าใช้บริการพื้นที่
ชายหาดดังกล่าวจะต้องจองสิทธิ์ผ่านแอปพลิเคชันบนสมาร์ทโฟน และใช้ QR Code ที่ได้รับจากการลงทะเบียนใน
การเข้าใช้บริการ 
- ประเทศนิวซีแลนด์ นายกรัฐมนตรี ประกาศมาตรการผ่อนคลายล็อกดาวน์ โดยจะเริ่มวันที่ 14 
พฤษภาคม ให้โรงภาพยนตร์ ร้านค้า ร้านอาหารกลับมาเปิดกิจการ วันที่ 18 พฤษภาคม อนุญาตให้โรงเรียนเปิดทำ
การเรียนการสอน และในวันที่ 21 พฤษภาคม ให้ผู้ประกอบกิจการบาร์สามารถเปิดใช้บริการได้ 
- ประเทศฝรั่งเศส ประกาศผ่อนคลายให้โรงเรียนประถมศึกษาที่มีจำนวนนักเรียนน้อย ในวันที่ 11 
พฤษภาคมนี้ และยังอนุญาตให้กิจการประเภทร้านค้าเสื้อผ้า ร้านหนังสือ ร้านเสริมสวยและร้านขายดอกไม้ที่
สามารถเปิดบริการได้
- ประเทศเบลเยียม อนุญาตให้ธุรกิจหลายประเภทเปิดกิจการในวันที่  11 พฤษภาคม โดยยังคง
มาตรการเว้นระยะห่างทางสังคม (Social distancing) 
- ประเทศสวิสเซอร์แลนด์ อนุญาตให้โรงเรียนขนาดเล็กและขนาดกลางเปิดทำการเรียนการสอน 
แต่ให้ลดจำนวนนักเรียนลงในแต่ละชั้นเรียน 
- ประเทศเดนมาร์ก อนุญาตให้ร้านค้า และศูนย์การค้าเปิดบริการในวันที่  11 พฤษภาคมนี้ 
นอกจากนี้ข้อกำหนดการเว้นระยะห่างทางสังคมได้รับการปรับใหม่เป็น 1 เมตร จากเดิม 2 เมตร ตามแถลงการณ์
   
 
เมื่อวันที1่0 พฤษภาคม จากหน่วยงานสาธารณสุขเดนมาร์ก นอกจากนี้ร้านอาหารและร้านกาแฟจะเปิดในสัปดาห์
หน้า ขณะที่โรงภาพยนตร์ พิพิธภัณฑ์ และสวนสนุกจะเปิดในเดือนมิถุนายน (โรงเรียนประถมเปิดให้เข้าเรียนตั้งแต่
เดือนเมษายน โดยนักเรียนเก่าจะเริ่มเรียนในชั้นเรียนต่อในสัปดาห์หน้า) แต่พรมแดนของเดนมาร์กจะยังคงปิดอยู่ 
- ประเทศโปแลนด์ อนุญาตให้กิจการโรงแรมสามารถเปิดบริการได้ในสัปดาห์นี้  ส่วนนักท่องเที่ยว
ชาวต่างชาติจะยังคงต้องกักตัวเป็นเวลาสองสัปดาห์เมื่อเข้ามาในประเทศ 
- ประเทศอิหร่าน ล็อกดาวน์เขตทางตะวันตกเฉียงใต้ของประเทศ เพื่อป้องกันการแพร่ระบาดของ
โรคติดเชื้อไวรัสโคโรนา 2019 ธนาคารและสำนักงานในเมืองอะบาดาน จะถูกปิดจนสิ้นสัปดาห์ และทางเข้าสู่
ประเทศจากทางเหนือและตะวันออกถูกปิดลง หลังจากที่อิหร่านซึ่งเป็นหนึ่งในประเทศในตะวันออกกลางที่ได้รับ
ผลกระทบหนักที่สุดจากโรคติดเชื้อไวรัสโคโรนา 2019 ได้เริ่มผ่อนคลายข้อจำกัดในการใช้ชีวิตตามปกติเพื่อรักษา
เศรษฐกิจของประเทศไว้ ซึ่งเจ้าหน้าที่สาธารณสุขได้เตือนซ้ำๆ ว่าการจำกัดการผ่อนคลายอาจนำไปสู่การเพิ่ม
จำนวนของการติดเชื้อ นอกจากนี้การละหมาดวันศุกร์ ยังคงถูกห้ามในเมืองหลวงเตหะรานและเมืองใหญ่อื่นๆ 
มัสยิด 132 แห่ง ในพื้นที่ที่ปลอดไวรัสได้เปิดอีกครั้งเมื่อวันจันทร์ที่ผ่านมา และโรงเรียนจะเปิดในสัปดาห์หน้า 
- ประเทศเกาหลีใต้ เจ้าหน้าที่เกาหลีใต้เร่งฉีดพ่นน้ำยาฆ่าเชื้อตามจุดต่าง ๆ ในโรงเรียน เพื่อเตรียม
กลับมาเปิดการเรียนการสอนอีกครั้งในวันที่ 13 พฤษภาคมนี้ หลังจากรัฐบาลผ่อนคลายมาตรการรับมือโรคติดเชื้อ
ไวรัสโคโรนา 2019 ขณะที่หน่วยงานด้านการศึกษาในกรุงโซลเสนอให้เลื่อนการเปิดเรียนออกไปอีก  1 สัปดาห์ 
หลังจากล่าสุดตรวจพบผู้ติดเชื้อรายใหม่เพิ่มอีก 35 คน ซึ่งสูงที่สุดในรอบกว่า 1 เดือน และในรอบ 48 ชั่วโมงที่
ผ่านมา พบผู้ติดเชื้อเพิ่มขึ้นถึง 69 คน ทั้งนี้ ผู้ติดเชื้อ 86 คน มีส่วนเชื่อมโยงกับชายวัย 29 ปี ที่ไปเที่ยวสถาน
บันเทิงหลายแห่งในย่านอิแทวอนเมื่อช่วงสุดสัปดาห์ที่ผ่านมา โดยเจ้าหน้าที่ได้ตรวจหาเชื้อในกลุ่มที่มีความเสี่ยงไป
แล้ว 4,000 คน และยังเหลือกลุ่มที่ต้องติดตามตัวเพื่อตรวจเชื้ออีกประมาณ 3,000 คน ซึ่งแนวโน้มการแพร่ระบาด
ที่เกิดขึ้น ทำให้รัฐบาลอาจต้องพิจารณาระงับการผ่อนปรนมาตรการเว้นระยะห่าง เพื่อหลีกเลี่ยงการระบาดระลอก 
2 ในกรุงโซล 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
10 พฤษภาคม 2563 รวมทั้งสิ้น 38,454 เที่ยวบิน ผู้เดินทางได้รับการคัดกรองสะสมรวม 4,425,827 ราย พบผู้ป่วยที่
มีอาการเข้าได้ตามนิยามการคัดกรองจำนวน 1,113 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 
ถึงวันที่ 10 พฤษภาคม 2563 มียอดการคัดกรองเรือสะสม 2,197 ลำ มีผู้ที่เดินทางได้รับการคัดกรองสะสมรวม 
142,845 ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดน
ทางบก ตั้งแต่วันที่ 1 กุมภาพันธ์ 2563 ถึง 10 พฤษภาคม 2563 มีผู้ได้รับการคัดกรองสะสมรวม 1,895,977 ราย และ
การคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
8 พฤษภาคม 2563 ได้ทำการคัดกรองรวมทั้งสิ้น 172,033 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,115 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค   
วันที่ 11 พฤษภาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
3,454 ราย รวมยอดผู้ป่วยสะสมทั้งหมด จำนวน 103,858 ราย รายละเอียดตามตารางที่ 1 
   
 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม    103,858 ราย 
● คัดกรองพบที่สนามบิน สุวรรณภูมิ (1,044)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
   1,113 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 45,380 ราย โรงพยาบาลรัฐ 57,054 ราย 
และอยู่ระหว่างการสอบสวน 221 ราย) 
 102,655 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ   
อู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   3,015 ราย    
2,798 ราย 
        161 ราย 
       56 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
   3,015 ราย    
2,473 ราย 
542 ราย 
 90 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 3,015 ราย รักษาหายและแพทย์ให้กลับ
บ้าน 2,798 ราย ผู้ป่วยยืนยันที่เสียชีวิต 56 ราย  
ตั้งแต่วันที่ 18 มกราคม ถึงวันที่ 1 พฤษภาคม 2563 (สัปดาห์ที่ 18) มีจำนวนการตรวจวินิจฉัยโรคติดเชื้อไวรัส
โคโรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี RT-
PCR ทั้งหมด 220,415 ตัวอย่าง คิดเป็นจำนวนการตรวจวินิจฉัยเฉลี่ยวันละ 5,400 ราย แบ่งเป็นผู้ป่วยที่มีอาการตาม
นิยามการเฝ้าระวังโรค 78,768 ราย และผู้ป่วยที่มีอาการไม่เข้าเกณฑ์การเฝ้าระวังโรค 141,647 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 10 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ 3 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 90 ราย เป็น
คนไทยที่กลับมาจากประเทศอินโดนีเซีย 62 ราย สหรัฐอเมริกา 9 ราย สหรัฐอาหรับเอมิเรตส์ 5 ราย สหราช
อาณาจักร 2 ราย เนเธอร์แลนด์ 1 ราย มาเลเซีย 4 ราย คาซัคสถาน 2 ราย ปากีสถาน 2 ราย อินเดีย 1 ราย รัสเซีย 1 
ราย และ ญี่ปุ่น 1 ราย แบ่งเป็น จังหวัดสงขลา 19 ราย สตูล 18 ราย ปัตตานี 12 ราย ยะลา 8 ราย กรุงเทพมหานคร 
17 ราย นราธิวาส 6 ราย ชลบุรี 6 ราย กระบี่ 3 ราย และสมุทรปราการ 1 ราย วันที่ 8 พฤษภาคม 2563 พบผู้ป่วย
   
 
ยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลา อำเภอสะเดา จังหวัดสงขลา จำนวน 65 ราย มี
สัญชาติพม่า 37 ราย โรฮีนจา 20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา 1 ราย และอินเดีย 1 
ราย 
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,638 ราย เพศหญิง 1,377 ราย (ชาย:หญิง = 1.19:1)  สัญชาติไทย 2,681 ราย พม่า 56 ราย 
จีน 34 ราย ฝรั่งเศส 29 ราย อังกฤษ 24 ราย รัสเซีย 12 ราย อเมริกา 12 ราย ญี่ปุ่น 11 ราย อินเดีย 9 ราย แคนาดา 8 
ราย เยอรมนี 8 ราย อิตาลี 8 ราย เบลเยียม 6 ราย สวิตเซอร์แลนด์ 6 ราย สวีเดน 6 ราย เดนมาร์ก 5 ราย ฟิลิปปินส์ 5 
ราย สิงคโปร์ 5 ราย ปากีสถาน 4 ราย มาเลเซีย 4 ราย เวียดนาม 4 ราย ออสเตรเลีย 4 ราย กัมพูชา 3 ราย เกาหลีใต้ 3 
ราย อินโดนีเซีย 3 ราย คาซัคสถาน 2 ราย บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย 
อเมริกา-ซามัว 1 ราย มาลี 1 ราย คูเวต 1 ราย เซอร์เบีย 1 ราย ตูนีเซีย 1ราย ไต้หวัน 1 ราย นิวซีแลนด์ 1 ราย 
เนเธอร์แลนด์ 1 ราย ปาเลสไตน์ 1 ราย โปรตุเกส 1 ราย ฟินแลนด์ 1 ราย เม็กซิโก 1 ราย ยูเครน 1 ราย เยเมน 1 ราย 
ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี 1 ราย โรฮีนจา 20 ราย ไม่ทราบ 14 ราย 
ประวัติโรคประจำตัวที่พบ ได้แก่ ความดันโลหิตสูง (27 ราย) ภูมิแพ้ (20 ราย) เบาหวานและความดันโลหิตสูง (13 ราย) 
เบาหวาน (11 ราย) หอบหืด (8 ราย) ไขมันในเลือดสูง (3 ราย) ไทรอยด์ (3 ราย) ความดันโลหิตสูงและไขมันในเลือดสูง (3 
ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี (2 ราย) ความดันโลหิตต่ำ (1 ราย) เบาหวานและความดันโลหิตสงู 
และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและ
ไขมันในเลือดสูง (2 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 
ราย) ความดันโลหิตสูง และเกาต์ (1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันใน
เลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กิน
สัน หัวใจ และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและ
ไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและ
ติดเชื้อเอชไอวี (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง 
ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ (1 ราย) ไม
เกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) 
เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) 
วัณโรคและติดเชื้อเอชไอวี (1 ราย) เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง 
ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 
ราย) ไวรัสตับอักเสบบี (1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) 
แพ้ภูมิตัวเอง (1 ราย) ไม่มีโรคประจำตัว (2,860 ราย) พบผู้ป่วยจากการคัดกรองที่สนามบิน 40 ราย (รวมพลเมืองไทยที่
รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,757 ราย จากการติดตามผู้สัมผัส 1,025 ราย จากการ
กักกันในพื้นที่ที่รัฐกำหนด 90 ราย จากการตรวจคนเข้าเมือง จังหวัดสงขลา 65 ราย และจากการค้นหาเชิงรุก (Active 
Case Finding) 38 ราย  
3. มาตรการในประเทศไทย  
• พล.ต.อ. อัศวิน ขวัญเมือง ผู้ว่าราชการกรุงเทพมหานคร เปิดเผยภายหลังลงพื้นที่ตรวจมาตรการ
ป้องกันโรคติดเชื้อไวรัสโคโรนา 2019 ว่ากรุงเทพมหานครได้เปิดให้บริการตลาดที่อยู่ในความรับผิดชอบของ
กรุงเทพมหานครทั้ง 11 แห่ง ตั้งแต่วันที่ 3 พฤษภาคมที่ผ่านมา ในส่วนของตลาดนัดจตุจักร ได้เริ่มเปิดบริการ
ตลาดต้นไม้ตั้งแต่วันอังคารที่ 5 พฤษภาคม สำหรับตลาดนัดจตุจักรในวันเสาร์และอาทิตย์ ได้เริ่มเปิดให้บริการเมื่อ
   
 
วันที่ 9 พฤษภาคม เป็นวันแรก ตั้งแต่เวลา 05.00 - 18.00 น. มีร้านค้าเปิดจำหน่ายสินค้าประมาณ 2,000 ร้าน       
มีผู้มาใช้บริการประมาณ 17,000 คน จากการตรวจสอบพบว่าผู้มาใช้บริการตลาดนัดจตุจักรส่วนใหญ่จะมาจับจ่าย
สินค้าในช่วงเวลาบ่ายๆ เย็นๆ เนื่องจากช่วงนี้เป็นช่วงฤดูร้อน เพื่อให้ประชาชนมีเวลาจับจ่ายสินค้าเพิ่มขึ้นและให้
ผู้ค้าได้มีเวลาจำหน่ายสินค้าเพิ่มขึ้น กรุงเทพมหานครจึงขยายเวลาเปิดทำการค้าภายในตลาด จากเดิมที่ปิดเวลา 
18.00 น. จะขยายเวลาปิดเป็น 19.00 น. และได้มอบหมายสำนักการจราจรและขนส่งระดมกำลังเจ้าหน้าที่เร่ง
ดำเนินการขีดสีตีเส้นเว้นระยะห่างบริเวณหน้าร้านค้าทุกร้านค้า ทุกโครงการภายในตลาดนัดจตุจักร เพื่อเพิ่มความ
ปลอดภัยให้แก่ประชาชนที่มาใช้บริการ ทั้งนี้กรุงเทพมหานครขอเน้นย้ำผู้มาใช้บริการตลาดนัดทั้งในส่วนของผู้ค้า
และประชาชนที่มาจับจ่ายซื้อสินค้าให้ปฏิบัติตาม 3 มาตรการหลักด้านความปลอดภัยที่กรุงเทพมหานครกำหนด 
ได้แก่ 1. สวมหน้ากากอนามัย 2. เว้นระยะห่างทางสังคม 1.5 เมตร และ 3. ล้างมือบ่อยๆ หรือใช้เจลแอลกอฮอล์
ล้างมือ ถึงแม้ว่าปัจจุบันสถานการณ์การแพร่ระบาดของโรคจะดีขึ้น แต่จะประมาทไม่ได้ จึงขอความร่วมมือ
ประชาชนทุกคนให้ปฏิบัติตามมาตรการความปลอดภัยที่กรุงเทพมหานครกำหนดอย่างเคร่งครัด 
• ผู้ว่าราชการจังหวัดกาญจนบุรี ออกคำสั่งคณะกรรมการโรคติดต่อจังหวัดกาญจนบุรี  เรื่อง 
มาตรการผ่อนคลายการป้องกันการแพร่ของโรคติดเชื้อไวรัสโคโรนา 2019 ในพื้นที่จังหวัดกาญจนบุรี โดยให้
ผู้ประกอบการธุรกิจโรงแรม รีสอร์ท รวมถึงสถานที่ที่มีลักษณะคล้ายกันที่ได้รับอนุญาตจากเจ้าพนักงานเปิด
ให้บริการได้ตามปกติ และให้ดำเนินการตามมาตการป้องกันโรคที่ทางราชการกำหนดเพื่อป้องกันการแพร่ระบาด
ของโรคติดเชื้อไวรัสโคโรนา 2019 ทั้งนี้ การให้บริการภายในร้านกาแฟหรือร้านอาหารจะต้องให้บริการสำหรับ
แขกผู้มาพักเท่านั้น และต้องมีมาตรการกำหนดให้การบริการด้านการประชุมสัมมนา งานเลี้ยง หรือกิจกรรมที่มี
ลักษณะคล้ายกัน ต้องมีผู้เขา้ร่วมกิจกรรมไม่เกิน 50 คน และควบคุมจำนวนผู้เข้าร่วมกิจกรรมไม่ให้แออัด หรือลด
เวลาทำกิจกรรมให้สั้นลงเท่าที่จำเป็น โดยหลีกเลี่ยงการสัมผัสระหว่างกัน ทั้งนี้ ให้ดำเนินการตามมาตรการ       
ข้อปฏิบัติด้านสุขอนามัยในเรื่องการคัดกรองผู้ติดเชื้อ การล้างมือ การสวมหน้ากากอนามัย หรือหลักการของการ
เว้นระยะห่างทางสังคมอย่างเคร่งครัด 
• นายกเทศมนตรีเมืองแสนสุข จังหวัดชลบุรี ได้มีมาตรการผ่อนคลายให้ประชาชนมาใช้พื้นที่ใน
การออกกำลังกาย และขอความร่วมมืองดรวมตัวนั่งดื่มกินบริเวณถนนเลียบชายหาด ทั้งนี้ทางเทศบาลมีแผนที่จะ
เปิดชายหาดทั้งหมดในเดือนมิถุนายนนี้  หากสถานการณ์ของจังหวัดชลบุรียังคงควบคุมได้และมีคำสั่งอนุญาต      
ซึ่งเทศบาลกำลังเร่งการจัดระเบียบชายหาดของผู้ประกอบการชายหาดให้แล้วเสร็จก่อนเปิดชายหาด 
• ปลัดกระทรวงพาณิชย์ ชี้แจงมาตรการเยียวยาพักชำระหนี้ทั้งเงินต้นและดอกเบี้ยของเกษตรกร 
พร้อมทั้งจัดให้มีการจำหน่ายผลไม้ออนไลน์ และทางกรมท่าอากาศยานให้ความร่วมมือจำหน่ายผลไม้ในพื้นที่ท่า
อากาศยาน รวมถึงการจัดโครงการพาณิชย์จัดโครงการธงฟ้าสู้ภัยโควิด-19 และกำลังเริ่มเฟสที่ 3 ในวันที่ 13 
พฤษภาคมนี้ เตรียมรถเร่ 300 คันจำหน่ายสินค้า ทั้งนี้ ยังมีการลดราคาช่วยประชาชน ให้ทุกห้างสรรพสินค้าเข้า
ร่วมโครงการ 51 ราย ลดราคาสินค้าอุปโภคบริโภคใน 6 กลุ่มสินค้า 3,025 รายการ 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
   
 
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
