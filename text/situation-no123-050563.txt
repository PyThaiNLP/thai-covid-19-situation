ฉบับที่ 123 วันที่ 5 พฤษภาคม 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 209 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 5 พฤษภาคม จำนวน 3,659,623 ราย มีอาการรุนแรง
49,652 ราย เสียชีวิต 252,583 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
1,212,955 ราย สเปน 248,301 ราย อิตาลี211,938 ราย สหราชอาณาจักร 190,584 ราย ฝรั่งเศส 169,462 ราย
เยอรมนี166,152 ราย รัสเซีย 155,370 ราย ตุรกี127,659 ราย บราซิล 108,620 ราย อิหร่าน 98,647 ราย และ
ส่วนจีน เป็นอันดับที่ 11 มีจำนวนผู้ป่วย 83,967 ราย (รวม ฮ่องกง 1,041 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 5 พฤษภาคม 2563
- ประเทศนิวซีแลนด์เมื่อ 4 พ.ค. 63 รัฐบาลนิวซีแลนด์ออกแถลงการณ์ข่าวดีเมื่อจำนวนผู้ป่วย
ด้วยโรคโควิด-19 รายใหม่ทั่วประเทศเป็นศูนย์ครั้งแรกตั้งแต่เริ่มมีการล็อกดาวน์ประเทศ ซึ่งถือเป็นก้าวที่สำคัญใน
การเริ่มคลายมาตรการล็อกดาวน์แต่ยังคงย้ำเตือนให้ประชาชนปฏิบัติตามมาตรการของรัฐอย่างเคร่งค รัด ทั้งนี้
นายกรัฐมนตรีนิวซีแลนด์จะพิจารณาถึงการผ่อนคลายมาตรการล็อกดาวน์ในสัปดาห์หน้าหลังจากลดระดับเตือน
ภัยทั่วประเทศจากระดับ 4 เป็นระดับ 3
- ประเทศนิวซีแลนด์และออสเตรเลีย นายกรัฐมนตรีนิวซีแลนด์และนายกรัฐมนตรีออสเตรเลีย จะ
มีการหารือถึงแนวทางในการเปิดระเบียบการเดินทางระหว่างกัน หลังจากยอดผู้ติดเชื้อโควิด-19 ทั้งสองประเทศ
เริ่มมีแนวโน้มที่ลดลงตามลำดับ โดยแนวคิดการเปิดการเดินทางระหว่างสองประเทศเสนอโดยวินสตัน ปีเตอร์
รัฐมนตรีต่างประเทศนิวซีแลนด์ซึ่งระบุว่าสองประเทศกำลังพิจารณาในทุกแง่มุมเพื่อทำให้แผนดังกล่าวเกิดขึ้น
- ประเทศเกาหลีใต้ รัฐมนตรีว่าการกระทรวงศึกษาธิการเกาหลีใต้ แถลงว่ากระทรวงกำลังเตรียม
แผนการเปิดเรียนของนักเรียนมัธยมปลายทีจ่ะเปิดเรียนในวันที่ 13 พ.ค. ส่วนนักเรียนในชั้นรอง ๆ ลงมาจะทยอย
เปิดเรียนระหว่างวันที่ 20 พ.ค.-1 มิ.ย.นอกจากนีรั้ฐมนตรีว่าการกระทรวงศึกษาธิการย้ำว่าครูและนักเรียนจะต้อง
สวมหน้ากากอนามัยยกเว้นเวลารับประทานอาหาร ต้องเช็ดโต๊ะและต้องมีการรักษาระยะห่าง โรงเรียนต้อง
ดำเนินการฆ่าเชื้ออย่างสม่ำเสมอ ตรวจวัดอุณหภูมิและจัดที่นั่งแบบเว้นระยะถ้านักเรียนไปโรงเรียนแล้วติดเชื้อ
กระทรวงสาธารณสุขจะดำเนินการที่จำเป็นแล้วเปลี่ยนมาเรียนออนไลน์แทน
- ประเทศเวียดนาม โรงเรียนทั่วประเทศเวียดนามกลับมาเปิดการเรียนการสอนอีกครั้งในวันที่ 4
พ.ค. หลังทางการสั่งปิดสถานศึกษาเป็นเวลาไม่ต่ำกว่า3 เดือน เพื่อสกัดการแพร่ ระบาดของโรคโควิด-19 โดย
โรงเรียนทุกแห่งถูกสั่งให้เตรียมหน้ากากให้กับทั้งนักเรียนและครูนอกจากนี้ทุกคนยังต้องตรวจวัดอุณหภูมิก่อนเข้า
เรียน พร้อมทั้งดำเนินมาตรการรักษาระยะห่างอย่างเข้มงวด
- ประเทศอิสราเอล นายกรัฐมนตรีประกาศใช้แผนการผ่อนคลายมาตรการล็อกดาวน์ของประเทศ
อย่างค่อยเป็นค่อยไป โดยจะเปิดให้บริการตลาดและห้างสรรพสินค้าในวันพฤหัสบดีประชาชนจะไม่ถูกจำกัดให้อยู่
ในระยะ100 เมตรจากบ้านของพวกเขาอีกต่อไป นอกจากนี้ยังอนุญาตให้มีการชุมนุมได้ถึง 20 คน รวมถึงงาน
แต่งงานที่อนุญาตให้มีการชุมนุมถึง 50 คนแม้ว่าจะห้ามการเต้นรำก็ตามเพื่อรักษาระยะห่างทางสังคม และอนุญาต
ให้ไปเยี่ยมครอบครัวรวมถึงผู้สูงอายุได้ แต่ยังคงต้องหลีกเลี่ยงการสัมผัสทางกาย สำหรับโรงเรียนอนุบาล และเดย์
แคร์จะเปิดในวันอาทิตย์สิ่งอำนวยความสะดวกด้านกีฬาและสันทนาการจะเปิดให้บริการอีกครั้งในช่วงกลางเดือน
มิถุนายน
- ประเทศจีน พบนักเรียนชั้นมัธยมศึกษา2 คน ในมณฑลเหอหนานและหูหนาน เสียชีวิตระหว่าง
เรียนวิชาพลศึกษาโดยทั้งคู่สวมหน้ากากอนามัย จึงได้ทำให้เกิดกระแสถกเถียงถึงความปลอดภัยของการใส่
หน้ากากอนามัยขณะออกกำลังกาย หน่วยงานด้านการศึกษาของจีนประกาศให้โรงเรียนระงับการสอบแข่งขันวิ่ง
เป็นการชั่วคราว ขณะเดียวกันยังไม่มีการยืนยันว่ามีการเสียชีวิตของนักเรียนทั้งสองคนว่าเป็นเพราะสวมหน้ากาก
อนามัยหรือไม่ โดยแพทย์ได้ระบุถึงสาเหตุการตายว่าเกิดจากภาวะหัวใจหยุดเต้นเฉียบพลัน แต่อาจารย์แพทย์จาก
มหาวิทยาลัยแห่งหนึ่งในจีนมีความเห็นว่ามีความเป็นไปได้ที่การออกกำลังกายจะเป็นต้นเหตุของการเสียชีวิต อีก
เหตุผลที่อาจเกิดขึ้นคือนักเรียนมีโรคเกี่ยวกับหัวใจที่ครอบครัวไม่ทราบมาก่อน อีกทั้งการสวมหน้ากากอนามัยขณะ
วิ่งออกกำลังกายมีผลกระทบต่อปริมาณออกซิเจนที่จะหายใจเข้าสู่ร่างกายแต่ไม่ได้แปลว่าจะทำให้เสียชีวิต
เฉียบพลันเหมือนในกรณีนี้
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
4 พฤษภาคม 2563 รวมทั้งสิ้น 38,157 เที่ยวบิน ผู้เดินทางได้รับการคัดกรองสะสมรวม 4,420,156 ราย พบผู้ป่วยที่มี
อาการเข้าได้ตามนิยามการคัดกรองจำนวน 1,039 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 4 พฤษภาคม 2563 มียอดการคัดกรองเรือสะสม 2,081 ลำมีผู้ที่เดินทางได้รับการคัดกรองสะสมรวม 141,485
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 4 พฤษภาคม 2563 มีผู้ได้รับการคัดกรองสะสมรวม 1,874,819 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
5 พฤษภาคม 2563 ได้ทำการคัดกรองรวมทั้งสิ้น 169,327 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,039 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 5 พฤษภาคม 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
3,859 ราย รวมยอดผู้ป่วยสะสมทั้งหมด จำนวน 82,627 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวน
ผู้ป่วย
สะสม
ผู้ป่วยที่มีอาการเข้าได้ตามนิยาม 82,627 ราย
● คัดกรองพบที่สนามบิน (สุวรรณภูมิ(970) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,039 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 34,729 ราย โรงพยาบาลรัฐ 46,312 ราย
และอยู่ระหว่างการสอบสวน 457 ราย)
81,498 ราย
ประเภทของผู้ป่วย
จำนวน
ผู้ป่วย
สะสม
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
2,988 ราย
2,761 ราย
173 ราย
54 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
2,988 ราย
2,457 ราย
531 ราย
102 ราย
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 2,988 ราย รักษาหายและแพทย์ให้กลับ
บ้าน 2,761 ราย ผู้ป่วยยืนยันที่เสียชีวิต 54 ราย ผลตรวจผู้ป่วยที่มีอาการตามนิยามเฝ้าระวังที่เหลือ 79,639 ราย
ตรวจไม่พบเชื้อ 76,817 ราย และอยู่ระหว่างรอผลตรวจทางห้องปฏิบัติการ 2,822 ราย
ตั้งแต่วันที่ 18 มกราคม ถึงวันที่ 1 พฤษภาคม 2563 (สัปดาห์ที่ 18) มีจำนวนการตรวจวินิจฉัยโรคติดเชื้อไวรัส
โคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-
PCR ทั้งหมด 220,415 ตัวอย่าง คิดเป็นจำนวนการตรวจวินิจฉัยเฉลี่ยวันละ5,400 ราย แบ่งเป็นผู้ป่วยที่มีอาการตาม
นิยามการเฝ้าระวังโรค 78,768 ราย และผู้ป่วยที่มีอาการไม่เข้าเกณฑ์การเฝ้าระวังโรค 141,647 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 3 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 84 ราย เป็น
คนไทยที่กลับมาจากประเทศอินโดนีเซีย 62 ราย สหรัฐอเมริกา9 ราย สหรัฐอาหรับเอมิเรตส์4 ราย สหราช
อาณาจักร 2 ราย เนเธอร์แลนด์1 ราย มาเลเซีย 4 ราย อินเดีย 1 ราย และญี่ปุ่น 1 ราย แบ่งเป็น จังหวัดสงขลา
18 ราย สตูล 19 ราย ปัตตานี12 ราย ยะลา8 ราย กรุงเทพมหานคร 14 ราย นราธิวาส 6 ราย ชลบุรี4 ราย และ
กระบี่ 3 ราย วันที่ 25 เมษายน 2563 พบผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัด
สงขลาอำเภอสะเดาจังหวัดสงขลาจำนวน 42 ราย มีสัญชาติพม่า34 ราย เวียดนาม 3 ราย มาเลเซีย 2 ราย
เยเมน 1 รายกัมพูชา1 ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 99 ปี) เพศชาย 1,625 ราย เพศหญิง 1,363 ราย (ชาย:หญิง = 1.19:1) สัญชาติไทย 2,659 ราย พม่า54 ราย
จีน 34 ราย ฝรั่งเศส 29 ราย อังกฤษ 24 ราย รัสเซีย 12 ราย อเมริกา12 ราย ญี่ปุ่น 11 ราย อินเดีย 9 ราย แคนาดา8
ราย เยอรมนี8 ราย อิตาลี8 ราย เบลเยียม 6 ราย สวิตเซอร์แลนด์6 ราย สวีเดน 6 ราย เดนมาร์ก 5 ราย ฟิลิปปินส์5
ราย สิงคโปร์5 ราย ปากีสถาน 4 ราย มาเลเซีย 4 ราย เวียดนาม 4 ราย ออสเตรเลีย 4 ราย กัมพูชา3 ราย เกาหลีใต้ 3
ราย อินโดนีเซีย 3 ราย คาซัคสถาน 2 ราย บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย
อเมริกา-ซามัว 1 ราย มาลี1 ราย คูเวต 1 ราย เซอร์เบีย 1 ราย ตูนีเซีย 1ราย ไต้หวัน 1 ราย นิวซีแลนด์1 ราย
เนเธอร์แลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย เม็กซิโก 1 ราย ยูเครน 1 ราย เยเมน 1 ราย
ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี1 ราย โรฮีนจา17 ราย ไม่ทราบ 14 ราย
ประวัติโรคประจำตัวที่พบ ได้แก่ ความดันโลหิตสูง (27 ราย) ภูมิแพ้ (19 ราย) เบาหวานและความดันโลหิตสูง (13 ราย)
เบาหวาน (11 ราย) หอบหืด (8 ราย) ไขมันในเลือดสูง (3 ราย) ไทรอยด์(3 ราย) ความดันโลหิตสูงและไขมันในเลือดสูง (3
ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี(2 ราย) ความดันโลหิตต่ำ(1 ราย) เบาหวานและความดันโลหิตสงู
และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์(1 ราย) ปอดอุดกั้นเรื้อรัง (1 ราย) เบาหวานและ
ไขมันในเลือดสูง (2 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1
ราย) ความดันโลหิตสูง และเกาต์(1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันใน
เลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กิน
สัน หัวใจ และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและ
ไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและ
ติดเชื้อเอชไอวี(1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง
ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ(1 ราย) ไม
เกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี(1 ราย)
เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า(1 ราย) ลิ้นหัวใจรั่ว (1 ราย)
วัณโรคและติดเชื้อเอชไอวี(1 ราย) เบาหวานและสะเก็ดเงิน (1ราย) รูมาตอยด์(1 ราย) ติดเชื้อเอชไอวีเบาหวาน ไตเรื้อรัง
ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1
ราย) ไวรัสตับอักเสบบี(1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย)
แพ้ภูมิตัวเอง (1 ราย) ไม่มีโรคประจำตัว (2,834 ราย) พบผู้ป่วยจากการคัดกรองที่สนามบิน 40 ราย (ในจำนวนนี้เป็น
พลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,752 ราย จากการติดตามผู้สัมผัส
1,021 ราย จากการกักกันในพื้นที่ที่รัฐกำหนด 84 ราย จากการตรวจคนเข้าเมือง จังหวัดสงขลา60 ราย และจากการ
ค้นหาเชิงรุก (Active Case Finding) 31 ราย
3. มาตรการในประเทศไทย
• จังหวัดสงขลาได้เปิดโรงพยาบาลสนาม โดยปรับปรุงพื้นที่ชั้น 2 ของศูนย์กักตัวฯ สงขลาเป็น
โรงพยาบาลสนามหลังจากที่พบชาวต่างด้าว 18 คนติดเชื้อไวรัสโคโรนา2019 ซึ่งเป็นผู้หญิง 17 ราย อยู่ในช่วง
อายุ19-20 ปีและเด็กชายอายุ10 ขวบ 1 ราย ซึ่งถูกควบคุมตัวพร้อมแม่แต่แม่ไม่ติดเชื้อ โดยขณะนี้ทีมแพทย์ได้
เข้าไปเอกซเรย์เพื่อดูอาการระบบทางเดินหายใจและการทำงานของปอด หากพบว่ามีภาวะปอดอักเสบจะส่งไป
รักษาที่โรงพยาบาลหาดใหญ่ ส่วนรายที่มีอาการไม่มากจะรักษาที่ศูนย์กักตัวฯ นอกจากนี้ได้แยกตัวผู้ไม่พบเชื้อ
ออกมาพักอีกห้อง เพื่อป้องกันการแพร่ระบาดเพิ่มขึ้นพร้อมกับแยกการทำงานของเจ้าหน้าที่ไม่ให้ปะปนกัน
ระหว่างอาคาร
• ผู้ว่าราชการจังหวัดยะลาและคณะได้ประชุมร่วมกับคณะกรรมการอิสลามประจำจังหวัดยะลา
เพื่อหารือกรณีสำนักจุฬาราชมนตรีได้ออกประกาศเรื่องการผ่อนปรนให้ปฏิบัติศาสนกิจละหมาดวันศุกร์ได้ เมื่อ 3
พ.ค. 2563 โดยมติที่ประชุม ขอให้เว้นการละหมาดวันศุกร์ออกไปก่อนอีก 2 สัปดาห์เนื่องจากสถานการณ์การแพร่
ระบาดของโรคติดเชื้อไวรัสโคโรนา2019 ในจังหวัดยะลายังมีการระบาดอยู่และยังคงพบผู้ติดเชื้อ หากเปิดให้มีการ
ละหมาดวันศุกร์ในช่วงนี้อาจเกิดการระบาดในวงกว้างได้ ทั้งนี้จะให้เริ่มในวันศุกร์ที่ 8 พ.ค. 2563 พร้อมทั้งมีการ
ตั้งคณะกรรมการพิจารณาขออนุญาตละหมาดวันศุกร์โดยจะต้องผ่านความเห็นชอบจากประธานคณะกรรมการ
อิสลามประจำจังหวัดยะลาเท่านั้น ขณะเดียวกันการปฏิบัติจะต้องมีมาตรการที่เข้มข้นตามแนวทางของกระทรวง
สาธารณสุข โดยจะต้องมีจุดล้างมือด้วยเจลแอลกอฮอล์สวมหน้ากากอนามัย เว้นระยะห่าง 1-2 เมตร ไม่รวมกลุ่ม
กันละหมาดเพื่อลดความแออัด จัดระเบียบการเข้า-ออกภายในมัสยิดอย่างเข้มงวดซึ่งจะบูรณาการการทำงาน
ร่วมกันระหว่างจังหวัดยะลาเจ้าหน้าที่ฝ่ายปกครอง เจ้าหน้าที่สาธารณสุข เจ้าหน้าที่อาสาสมัครสาธารณสุข ผู้นำ
ชุมชนในพื้นที่ อีกทั้งทางจังหวัดยังได้เตรียมนำร่องมัสยิด 1 แห่ง ใช้ในการละหมาดวันศุกร์เพื่อเป็นต้นแบบในการ
ถือปฏิบัติตามอย่างเคร่งครัดอีกด้วย
• ปลัดกระทรวงมหาดไทย สั่งการด่วนที่สุดถึงผู้ว่าราชการจังหวัดทุกจังหวัด ให้ดำเนินการจัด
ระเบียบแนวทางการปฏิบัติของสถานประกอบการ/สถานที่ที่ได้รับการผ่อนคลายให้ดำเนินการหรือทำกิจกรรมใน
พื้นที่ โดยกำชับว่าเป็นหน้าที่ของผู้ประกอบการ/ผู้จัดการสถานที่ ที่จะต้องปฏิบัติให้เป็นไปตามมาตรการป้องกัน
โรคที่ทางราชการกำหนดอย่างเคร่งครัด หากพบว่าไม่ปฏิบัติตามอาจมีความผิดตามกฎหมายและถูกสั่งปิดสถาน
ประกอบการ/สถานที่นั้น รวมถึงประชาสัมพันธ์และขอความร่วมมือจากประชาชนให้ปฏิบัติตามมาตรการป้องกัน
โรคที่ทางราชการกำหนดโดยเคร่งครัด และกำชับเจ้าหน้าที่ที่เกี่ยวข้องให้กำกับติดตาม บังคับใช้มาตรการในการ
ป้องกัน และการแพร่ระบาดของโรคติดเชื้อไวรัสโคโรนา2019 โดยจัดชุดเคลื่อนที่ไปสุ่มตรวจอย่างต่อเนื่อง
• รัฐมนตรีว่าการกระทรวงพัฒนาสังคมและความมั่นคงของมนุษย์(พม.) สั่งเพิ่มคนรับสายด่วนเป็น
จำนวน 60 คู่สายเป็นการเร่งด่วน เพื่อรองรับปัญหาโดยข้อมูลการรับสายเมื่อ 1 พ.ค. 2563 พบว่ามีสายล้น 388
สาย ขณะที่ข้อมูลระหว่างวันที่ 1-30 เม.ย. 2563 พบว่ามีคนไทยพยายามฆ่าตัวตายทั้งหมด 84 คน โดยสาเหตุมา
จากปัญหาส่วนตัว หนี้สิน ตกงาน ปัญหาสุขภาพ ปัญหาครอบครัว ไม่ได้รับเงินเยียวยา5,000 บาท และได้รับ
ผลกระทบจากวิกฤตโรคติดเชื้อไวรัสโคโรนา2019 คนใกล้ชิดและคนในครอบครัวสามารถช่วยระงับหรือลดสถิติ
การก่อเหตุได้ด้วยการสังเกตอาการและพฤติกรรมเพื่อเฝ้าระวัง หากต้องการความช่วยเหลือหรือคำปรึกษา
สามารถติดต่อหน่วยงานที่เกี่ยวข้องใกล้บ้าน ทั้งนี้สามารถติดต่อสายด่วน พม. โทร. 1300 ได้ตลอด 24 ชั่วโมง
• มติมหาเถรสมาคม สั่งวัดทุกแห่งทั่วประเทศไทยและวัดไทยในต่างประเทศ ห้ามจัดกิจกรรมเวียน
เทียนวันวิสาขบูชาเนื่องจากเป็นกิจกรรมที่ทำให้ประชาชนมารวมตัวกัน ยกเว้นกิจของสงฆ์พร้อมทั้งแนะนำให้
เวียนเทียนพร้อมพระสงฆ์ที่บ้านในเวลา19.00 น. ซึ่งจะมีการถ่ายทอดสดด้วย
• กรมการศาสนากระทรวงวัฒนธรรม ได้จัดทำคู่มือการปฏิบัติพิธีทางศาสนาของแต่ละศาสนา
สำหรับเป็นแนวทางในการปฏิบัติศาสนกิจอย่างเหมาะสมและถูกต้องตามหลักศาสนาเพื่อลดการสูญเสียและ
หยุดยั้งการแพร่กระจายของเชื้อไวรัสโคโรนา2019 โดยรายละเอียดสามารถอ่านเพิ่มเติมได้ตามนี้
https://drive.google.com/file/d/1mGBVQZjM7TnP8itJrZX1MB9lbxgEEjFb/view
• นายอมร วงศ์วรรณ ปลัดเทศบาลนครหาดใหญ่ ได้ออกประกาศเทศบาลนครหาดใหญ่ เรื่อง
อนุญาตให้ตลาดต่าง ๆ เปิดได้ตามปกติตั้งแต่ 3 พ.ค. 2563 เป็นต้นไป โดยเจ้าของตลาดจะต้องกำหนดทางเข้า-
ออกให้ชัดเจน ผู้ซื้อและผู้ขายจะต้องสวมหน้ากากอนามัยหรือหน้ากากผ้าเจ้าของตลาดหรือผู้ขายจะต้องจัดหา
น้ำยาล้างมือไว้บริการที่ทางเข้า-ออกให้เพียงพอและกำหนดระยะห่างตามที่จังหวัดสงขลากำหนด และจะต้องทำ
ความสะอาดตลาดอย่างสม่ำเสมอ
• สำนักงานข้าหลวงใหญ่ผู้ลี้ภัยแห่งสหประชาชาติ(UNHCR) ยังคงสานต่อความร่วมมือกับสำนัก
จุฬาราชมนตรีและสภาเครือข่ายช่วยเหลือด้านมนุษยธรรมอย่างต่อเนื่องเป็นปีที่ 3 ในโครงการ “รอมฎอนนี้เพื่อพี่
น้อง” เพื่อระดมทุนส่งต่อความช่วยเหลือนี้แก่ผู้ลี้ภัยและผู้พลัดถิ่นชาวมุสลิมทีย่ากจนเนื่องด้วยวิกฤตโรคโควิด-19
• สถาบันป้องกันควบคุมโรคเขตเมือง กรมควบคุมโรค และแกร็บ ประเทศไทย ได้ร่วมกันจัด
กิจกรรม “ผนึกกำลังค้นหาผู้ป่วยโควิด 19 เชิงรุก” ในกลุ่มผู้ขับขี่แกร็บแท็กซี่รวมถึงผู้จัดส่งอาหารและพัสดุ
จำนวน 1,674 คน ภายใต้โครงการค้นหาผู้ป่วยเชิงรุกในชุมชนโดยความร่วมมือของหน่ว ยงานทั้งภาครัฐและ
เอกชน เพื่อสร้างความมั่นใจให้กับผู้ใช้บริการและฟื้นฟูเศรษฐกิจตามมาตรการผ่อนปรนการล็อกดาวน์ของรัฐบาล
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข