ฉบับที่ 114 วันที่ 26 เมษายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 26 เมษายน จำนวน 2,924,265 ราย มีอาการรุนแรง
57,881 ราย เสียชีวิต 203,324 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
960,896 ราย สเปน 223,759 ราย อิตาลี195,351 ราย ฝรั่งเศส 161,488 ราย เยอรมนี156,513 ราย สหราช
อาณาจักร 148,377 ราย ตุรกี107,773 ราย อิหร่าน 89,328 ราย จีน 83,910 ราย (รวม ฮ่องกง 1,038 ราย มาเก๊า45
ราย) และรัสเซีย 74,588 ราย
- ประเด็นที่น่าสนใจในต่างประเทศ ณ วันที่ 26 เมษายน 2563
- ประเทศสหรัฐอเมริกาหลายรัฐในอเมริกาเริ่มผ่อนปรนมาตรการล็อกดาวน์ได้แก่ รัฐจอร์เจีย
ร้านตัดผม ร้านนวด ร้านรับสัก ลานโบว์ลิ่ง และยิม เริ่มกลับมาเปิดให้บริการตามปกติในวันศุกร์ที่ผ่านมาและจะ
ให้โรงภาพยนตร์และร้านอาหารกลับมาเปิดให้บริการเต็มรูปแบบในวันจันทร์ที่ 27 เมษายน หลังจากผู้ว่าการรัฐ
จอร์เจีย ไบรอัน เคมพ์ประกาศผ่อนปรนมาตรการล็อกดาวน์โดยไม่สนเสียงคัดค้านจากประธานาธิบดีโดนัลด์
ทรัมป์ที่เปลี่ยนท่าทีให้รัฐต่างๆ ทั่วอเมริกาพิจารณาผ่อนปรนมาตรการล็อกดาวน์หลังจากผ่านพ้น 1 พฤษภาคม
ไปแล้ว แต่การผ่อนปรนล็อกดาวน์ของรัฐจอร์เจีย จะยังมีมาตรการบังคับให้กิจการที่กลับมาเปิดให้บริการ
ตรวจสอบลูกค้าที่ต้องสงสัยติดโรคติดเชื้อไวรัสโคโรนา2019 และจัดหาหน้ากากอนามัยและอุปกรณ์ป้องกันการ
ติดเชื้อสำหรับพนักงาน และทำความสะอาดร้านให้มากขึ้นกว่าเดิม และยังคงให้ประชาชนรักษาระยะห่างทาง
สังคม (Social Distancing) ต่อไปจนกว่าสถานการณ์จะดีขึ้น ซึ่งมาตรการผ่อนปรนนี้มีขึ้นเพื่อลดผลกระทบทาง
เศรษฐกิจภายในรัฐ ขณะที่รัฐเท็กซัส ออกคำสั่งอนุมัติให้ร้านค้าปลีกสามารถให้บริการส่งมอบสินค้าที่ลูกค้าสั่งซื้อ
ผ่านอินเทอร์เน็ตโดยไม่ต้องลงจากรถ (Curbside pickup) หรือบริการจัดส่งสินค้าให้แก่ผู้ซื้อถึงบ้าน ด้านรัฐ
อะแลสการ้านตัดผม ร้านอาหาร จะกลับมาเปิดได้ตามปกติโดยร้านอาหารจะต้องคงมาตรการรักษาระยะห่าง
ทางสังคม รับลูกค้าได้ไม่เกิน 25 % ของปริมาณลูกค้าในร้านปกติและรัฐโอคลาโฮมาธุรกิจเสริมความงามส่วน
บุคคลจะเปิดรับเฉพาะลูกค้าที่นัดไว้ล่วงหน้าโดยเริ่มต้นตั้งแต่วันศุกร์ส่วนร้านอาหาร โรงภาพยนตร์ลานกีฬาจะ
กลับมาเปิดทำการในสัปดาห์หน้าโดยคงมาตรการรักษาความสะอาดและรักษาระยะห่างทางสังคม ส่วนที่รัฐเซาท์
แคโรลาจะให้ร้านค้าปลีกกลับมาเปิดได้ในสัปดาห์นี้ และในสัปดาห์หน้ารัฐโคโลราโด มินนิโซตามอนแทนาและ
เทนเนสซีจะเริ่มผ่อนปรนมาตรการล็อกดาวน์ตามมาขณะที่รัฐฮาวาย ขยายคำสั่งให้ประชาชนอยู่บ้านและกักตัว
จนถึงวันที่ 31 พฤษภาคม 2563 รัฐนิวยอร์กจะเริ่มตรวจหาแอนติบอดีหรือสารภูมิต้านทานโควิด-19 ในร่างกาย
ของบุคลากรทางการแพทย์ในพื้นที่ และจะอนุญาตให้ร้านขายยาสามารถเก็บตัวอย่างเลือดมาตรวจหาเชื้อไวรัสโค
โรนา2019 ได้โดยตั้งเป้าให้ตรวจได้ถึง 40,000 คนต่อวัน เพื่อนำข้อมูลที่ได้มาประเมินแนวโน้มการแพร่ระบาดใน
พื้นที่ หลังจากมียอดผู้เสียชีวิตและผู้ป่วยที่ต้องเข้ารับการรักษาในโรงพยาบาลลดลงอย่างต่อเนื่อง
- สาธารณรัฐอิสลามปากีสถาน ผู้อำนวยการสถาบันสุขภาพแห่งชาติจะเริ่มทดลองวัคซีนโรค
ติดเชื้อไวรัสโคโรนา2019 ที่พัฒนาโดยจีนในเร็วๆ นี้ โดยจะเป็นการทดลองวัคซีนในระดับคลินิก ซึ่งเป็นการ
ทดลองวัคซีนในขั้นที่ 2 คือการทดลองกับมนุษย์โดยทางจีนได้ส่งมอบให้แก่ปากีสถานเรียบร้อยแล้ว และจะเริ่ม
การทดสอบในระดับคลินิกในทันทีและทางปากีสถานหวังว่าการทดลองวัคซีนจะประสบความสำเร็จและสามารถ
จะเริ่มการผลิตได้ภายใน 3 เดือนข้างหน้าสำหรับวัคซีนโรคติดเชื้อไวรัสโคโรนา2019 ขั้นทดลองของจีนที่จะนำไป
ทดลองในมนุษย์ในปากีสถานนี้เป็นหนึ่งในวัคซีนขั้นทดลองหลายตัวที่จีนกำลังพัฒนาอยู่ โดยวัคซีนตัวนี้คิดค้นโดย
โรงเรียนแพทย์ทหารของจีนร่วมกับบริษัทคานซิโน ไบโอ ซึ่งเป็นบริษัทไบโอเทคที่จดทะเบียนในฮ่องกงซึ่งทาง
รัฐบาลจีนได้อนุมัติการทดลองวัคซีนตัวนี้ในขั้นแรกไปแล้วตั้งแต่วันที่ 16 มีนาคมที่ผ่านมา
- ราชอาณาจักรสเปน นายเปโดร ซันเชซ นายกรัฐมนตรีจะอนุญาตให้ประชาชนไปออกกำลังกาย
นอกบ้าน หรือออกไปเดินเล่นได้ ตั้งแต่วันที่ 2 พฤษภาคมนี้ หากตัวเลขผู้ติดเชื้อไวรัสโคโรนา2019 ยังคงลดลง
อย่างต่อเนื่อง นอกจากนี้จะอนุญาตให้พาเด็กออกไปนอกบ้านได้ด้วย หลังจากที่ชาวสเปนต้องอยู่ภายใต้มาตรการ
ล็อกดาวน์มาตั้งแต่เมื่อวันที่ 14 มีนาคมที่ผ่านมาซึ่งได้รับอนุญาตให้ออกไปซื้ออาหาร ยารักษาโรคและสิ่งจำเป็น
ในการดำรงชีวิตเท่านั้น แต่ห้ามไปออกกำลังกาย โดยรัฐบาลจะชี้แจงเรื่องการผ่อนปรนมาตรการควบคุมโรค
หลังการประชุมคณะรัฐมนตรีประจำสัปดาห์ในวันที่ 28 เมษายนนี้
- สหพันธรัฐมาเลเซีย รัฐบาลผ่อนคลายมาตรการควบคุมโรคติดเชื้อไวรัสโคโรนา2019
บางประการ โดยอนุญาตให้ตลาดสดเปิดนานขึ้น 2 ชั่วโมง ช่วงถือศีลอดในเดือนรอมฎอน นับตั้งแต่มีการ
ประกาศใช้มาตรการที่เรียกว่าMovement Control Order (MCO) มาตั้งแต่18 มีนาคม 2563 ที่รัฐบาลอนุญาต
ให้ตลาดสดเปิดขายสินค้าได้ตั้งแต่เวลา06.00 น. ถึง 12.00 น. เท่านั้น แต่ในช่วงเดือนรอมฎอน รัฐบาลอนุญาตให้
ตลาดสดเปิดได้ถึงเวลา14.00 น. อย่างไรก็ตามปีนี้รัฐบาลมาเลเซียไม่อนุญาตให้เปิดตลาดนัดรอมฎอน เช่นทุกปี
เพื่อควบคุมไม่ให้ประชาชนแออัดออกมาซื้อหาอาหารรับประทานช่วงละศีลอด อันอาจเป็นเหตุให้เป็นแหล่งแพร่
ระบาดของโรคติดเชื้อไวรัสโคโรนา2019 และไม่อนุญาตให้ร้านอาหารเปิดบริการหลังเวลา20.00 น. นอกจากนี้มี
การปรับเวลาที่อนุญาตให้ประชาชนเดินทางออกนอกบ้านเพิ่มขึ้นอีก 1 ชั่วโมงช่วงบ่าย คืออนุญาตให้ออกนอกบ้าน
เดินทางได้ตั้งแต่เวลา16.00 น. ถึง 22.00 น. (เดิมอนุญาตให้เดินทางได้ตั้งแต่เวลา17.00 น.) ส่วนช่วงเช้ายังคง
เดินทางได้เฉพาะเวลา06.00 น. ถึง 10.00 น. เท่านั้น ยังมีคำสั่งผ่อนคลายให้นักศึกษาที่พักตามหอพักใน
สถาบันอุดมศึกษาสามารถเดินทางกลับบ้านได้ โดยจะอนุญาตให้เดินทางได้ตั้งแต่วันที่ 27 เมษายนเป็นต้นไป
ภายใต้มาตรการ MCO อย่างเคร่งครัด คือต้องเดินทางภายในเวลาที่รัฐบาลอนุญาตเท่านั้นคือระหว่างเวลา9.00
น. - 21.00 น. และรถโดยสารต้องจัดให้มีระยะห่างระหว่างบุคคล คือ หากมี40 ที่นั่ง อนุญาตให้นั่งได้เพียง 20 ที่
นั่งเท่านั้น และหากนักศึกษาเดินทางด้วยรถยนต์ส่วนตัวอนุญาตให้เดินทางโดยลำพังเท่านั้น
- สาธารณรัฐฝรั่งเศส รัฐบาลอนุมัติงบฯ ช่วยเหลือสายการบิน Air France เป็นเงินกว่า7,000
ล้านยูโร หลังได้รับผลกระทบอย่างหนักจากวิกฤตโรคติดเชื้อไวรัสโคโรนา2019 นับเป็นการให้ความช่วยเหลือครั้ง
สำคัญที่สุดเป็นประวัติการณ์โดยรัฐบาลเห็นว่าเป็นสิ่งจำเป็นที่จะต้องรักษาสายการบินแห่งชาติเพื่อไม่ให้เกิด
ภาวะพึ่งพาสายการบินต่างประเทศ และยังเป็นการช่วยรักษาการจ้างงานทั้งของสายการบินเอง ซึ่งมีพนักงาน
ประมาณ 50,000 คน และของบริษัทอื่นๆ ที่มีธุรกิจกับบริษัท Air France อาทิAirbus ซึ่งรวมถึงพนักงานกว่า
360,000 คนด้วย
- ราชอาณาจักรซาอุดิอาระเบีย มีการยกเลิกข้อจำกัดบางส่วน ได้แก่ ยกเลิกเคอร์ฟิว 24 ชั่วโมงใน
ทุกภูมิภาคในวันที่ 26 เมษายน และจะอนุญาตให้มีการดำเนินกิจกรรมเชิงพาณิชย์และเศรษฐกิจอีกครั้งในร้านค้า
ส่งและค้าปลีกรวมถึงศูนย์การค้าขณะนี้เคอร์ฟิวจะถูกกำหนดตั้งแต่เวลา09.00 น. ถึง 17.00 น. ถึงวันที่ 13
พฤษภาคม แต่เคอร์ฟิว 24 ชั่วโมงจะยังคงถูกบังคับใช้ในเมืองเมกกะในขณะเดียวกันบริษัทก่อสร้างและโรงงานจะ
ได้รับอนุญาตให้กลับมาทำงานได้โดยไม่จำกัดเวลาตั้งแต่วันที่ 29 เมษายนถึง 13 พฤษภาคม อย่างไรก็ตาม
ข้อจำกัดยังคงอยู่สำหรับคลินิกเสริมความงาม ร้านตัดผม กีฬาและศูนย์สุขภาพ ศูนย์นันทนาการ โรงภาพยนตร์
ร้านเสริมสวย ร้านอาหาร และร้านกาแฟ
- ประเทศออสเตรเลีย ในฝั่งตะวันตกเริ่มปลดล็อกในกิจกรรมต่างๆ ดังนี้ การช็อปปิ้ง ความ
ต้องการทางการแพทย์การออกกำลังกาย การเรียนระบบออนไลน์สถานที่ดูแลเด็กหรือโรงเรียนและกิจกรรม
สันทนาการ เช่น ปิกนิกและการชุมนุมน้อยกว่า10 คน
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
25 เมษายน 2563 รวมทั้งสิ้น 37,676 เที่ยวบิน ผู้เดินทางได้รับการคัดกรองสะสมรวม 4,409,294 ราย พบผู้ป่วยที่มี
อาการเข้าได้ตามนิยามการคัดกรองจำนวน 817 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 25 เมษายน 2563 มียอดการคัดกรองเรือสะสม 1,865 ลำมีผู้ที่เดินทางได้รับการคัดกรองสะสมรวม 139,197
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 25 เมษายน 2563 มีผู้ได้รับการคัดกรองสะสมรวม 1,843,140 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
24 เมษายน 2563 ได้ทำการคัดกรองรวมทั้งสิ้น 162,623 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 819 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 26 เมษายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,544
ราย รวมยอดผู้ป่วยสะสมทั้งหมด จำนวน 53,238 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวน
ผู้ป่วย
สะสม
ผู้ป่วยที่มีอาการเข้าได้ตามนิยาม 53,238 ราย
● คัดกรองพบที่สนามบิน (สุวรรณภูมิ(748) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
817 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 19,402 ราย โรงพยาบาลรัฐ 31,384 ราย
และอยู่ระหว่างการสอบสวน 1,545 ราย)
52,331 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
2,922 ราย
2,609 ราย
262 ราย
51 ราย
ประเภทของผู้ป่วย
จำนวน
ผู้ป่วย
สะสม
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
2,922 ราย
2,425 ราย
497 ราย
76 ราย
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 2,922 ราย รักษาหายและแพทย์ให้กลับ
บ้าน 2,609 ราย ผู้ป่วยยืนยันที่เสียชีวิต 51 ราย
ตั้งแต่วันที่ 4 มกราคม ถึงวันที่ 17 เมษายน 2563 (สัปดาห์ที่ 16) มีจำนวนการตรวจวินิจฉัยโรคติดเชื้อไวรัสโค
โรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-PCR
ทั้งหมด 142,589 ตัวอย่าง คิดเป็นจำนวนการตรวจวินิจฉัยเฉลี่ยวันละ3,300 ราย แบ่งเป็นผู้ป่วยที่มีอาการตามนิยาม
การเฝ้าระวังโรค 42,257 ราย และผู้ป่วยที่มีอาการไม่เข้าเกณฑ์การเฝ้าระวังโรค 100,332 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 26 เมษายน พบผู้ป่วยยืนยันที่มีประวัติ
เดินทางมาจากต่างประเทศเพิ่มขึ้น 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 76
ราย เป็นคนไทยที่กลับมาจากประเทศอินโดนีเซีย 62 ราย สหรัฐอเมริกา7 ราย สหรัฐอาหรับเอมิเรตส์4 ราย
สหราชอาณาจักร 2 ราย เนเธอร์แลนด์1 ราย แบ่งเป็น จังหวัดสงขลา18 ราย สตูล 19 ราย ปัตตานี12 ราย ยะลา
8 ราย กรุงเทพมหานคร 7 ราย นราธิวาส 5 ราย ชลบุรี4 ราย และกระบี่ 3 ราย วันที่ 25 เมษายน 2563 พบผู้ป่วย
ยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลาอำเภอสะเดาจังหวัดสงขลาจำนวน 42 ราย
มีสัญชาติพม่า34 ราย เวียดนาม 3 ราย มาเลเซีย 2 ราย เยเมน 1 รายกัมพูชา1 ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 36 ปี
(1 เดือน - 97 ปี) เพศชาย 1,495 ราย เพศหญิง 1,311 ราย (ชาย:หญิง = 1.14:1) ไม่ทราบเพศ 116 ราย สัญชาติไทย
2,522 ราย จีน 33 ราย ฝรั่งเศส 24 ราย อังกฤษ 23 ราย พม่า51 ราย รัสเซีย 12 ราย ญี่ปุ่น 11 ราย อเมริกา10 ราย
แคนาดา8 ราย อิตาลี8 ราย อินเดีย 8 ราย เยอรมนี6 ราย สวีเดน 6 ราย เดนมาร์ก 5 ราย เบลเยียม 5 ราย
สวิตเซอร์แลนด์5 ราย สิงคโปร์5 ราย ปากีสถาน 4 ราย ออสเตรเลีย 4 ราย ฟิลิปปินส์4 ราย เวียดนาม 4 ราย เกาหลีใต้
3 ราย อินโดนีเซีย 3 ราย โปรตุเกส 2 ราย สเปน 2 ราย กัมพูชา3 ราย มาเลเซีย 4 ราย แอลเบเนีย 2 ราย ลาว 2 ราย
คาซัคสถาน 2 ราย อุซเบกิสถาน 1 ราย อิหร่าน 1 ราย นิวซีแลนด์1 ราย ฟินแลนด์1 ราย ยูเครน 1 ราย ไต้หวัน 1 ราย
เซอร์เบีย 1 ราย ไลบีเรีย 1 ราย ฮังการี1 ราย เม็กซิโก 1 ราย ตูนีเซีย 1 ราย อินเดีย/ไทย 1 ราย เนเธอร์แลนด์1 ราย
บราซิล 1 ราย อิสราเอล 1 ราย ปาเลสไตน์1 ราย มาลี1 ราย เยเมน 1 ราย ไม่ทราบ 123 ราย ประวัติโรคประจำตัวที่พบ
ได้แก่ความดันโลหิตสูง (27 ราย) ภูมิแพ้ (18 ราย) เบาหวานและความดันโลหิตสูง (13 ราย) เบาหวาน (10 ราย) หอบหืด
(8 ราย) ไขมันในเลือดสูง (3 ราย) ไทรอยด์(3 ราย) ความดันโลหิตสูงและไขมันในเลือดสูง (3 ราย) ลมชัก (2 ราย) สะเก็ด
เงิน (2 ราย) ติดเชื้อเอชไอวี(2 ราย) ความดันโลหิตต่ำ(1 ราย) เบาหวานและความดันโลหิตสูง และไวรัสตับอักเสบเรื้อรัง
(1 ราย) ความดันโลหิตสูง หัวใจโต และเกาต์(1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย)
เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง
และเกาต์(1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้
หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ด
เลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย)
เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี(1 ราย)
ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง ไทรอยด์อักเสบ (1 ราย)
มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ(1 ราย) ไมเกรน (1 ราย) กล้ามเนื้อ
อ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี(1 ราย) เบาหวาน ความดันโลหิตสูง และ
โรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า(1 ราย) ลิ้นหัวใจรั่ว (1 ราย) วัณโรคและติดเชื้อเอชไอวี
(1 ราย) เบาหวานและสะเก็ดเงิน (1ราย) รูมาตอยด์(1 ราย) ติดเชื้อเอชไอวีเบาหวาน ไตเรื้อรัง ไขมันในเลือดสูง (1 ราย)
ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 ราย) ไวรัสตับอักเสบบี
(1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) แพ้ภูมิตัวเอง (1 ราย)
ไม่มีโรคประจำตัว (2,789 ราย) พบผู้ป่วยจากการคัดกรองที่สนามบิน 40 ราย (ในจำนวนนี้เป็นพลเมืองไทยที่รับกลับจาก
เมืองอู่ฮั่น 1 ราย) เข้ารักษาในโรงพยาบาลด้วยตนเอง 1,747 ราย จากการติดตามผู้สัมผัส 1,001 ราย และวันที่ 26
เมษายน 2563 พบผู้ป่วยจากการค้นหาเชิงรุก (Active Case finding) 16 ราย แบ่งเป็นจังหวัดภูเก็ต 3 ราย และจังหวัด
ยะลา13 ราย
3. มาตรการในประเทศไทย
• กระทรวงสาธารณสุข กำหนดแนวทางผ่อนปรนมาตรการ “คลินิกความงาม-นวดสปา-สถาน
บริการ” ต้องเน้นมาตรการระยะห่าง คัดกรอง สวมหน้ากาก ล้างมือ จำกัดจำนวนผู้รับบริการ ขณะที่กรมอนามัย
พัฒนาระบบประเมิน ความพร้อมสร้างแพลตฟอร์ม THAISTOPCOVID (stopcovid.anamai.moph.go.th)
เพื่อช่วยกันตรวจสอบความพร้อมและติดตามมาตรฐานบริการ
• กรมสนับสนุนบริการสุขภาพ (สบส.) เตือน โรงพยาบาลเอกชน ห้ามตั้งจุดบริการตรวจคัดกรอง
โรคติดเชื้อไวรัสโคโรนา2019 หรือโควิด-19 ในพื้นที่สาธารณะทั้งห้างสรรพสินค้าปั๊มน้ำมัน เพื่อป้องกันไม่ให้เกิด
การแพร่กระจายของโรคติดต่ออันตราย หากจะออกให้บริการตรวจคัดกรองและตรวจทางห้องปฏิบัติการเพื่อ
ยืนยันการติดเชื้อไวรัสโคโรนา2019 จะต้องดำเนินการ ณ ที่พัก หรือสถานที่กักกันเท่านั้น ห้ามตั้งจุดในพื้นที่
สาธารณะหรือแหล่งชุมชนที่มีการสัญจรพลุกพล่านโดยเด็ดขาด หากกรม สบส. หรือสำนักงานสาธารณสุขในพื้นที่
ตรวจพบจะดำเนินการเอาผิดตามพระราชบัญญัติสถานพยาบาล พ.ศ.2541 ทันท ี
• นายแพทย์สุขุม กาญจนพิมาย ปลัดกระทรวงสาธารณสุข กล่าวถึงการเพิ่มความมั่นใจให้กับ
ประชาชน ได้อย่างไรนั้นเมื่อมีการผ่อนปรนมาตรการ โดยนายกรัฐมนตรีได้สั่งการให้มีการดำเนินนโยบายการสุ่ม
ตรวจผู้ที่อยู่ในกลุ่มเสี่ยง โดยเฉพาะฝ่ายบุคลากรทางการแพทย์ที่ให้การรักษาว่าจะต้องไม่มีการติดเชื้อและเป็น
พาหะไปจนถึงบุคคลเฉพาะผู้ใช้แรงงาน และบุคคลที่เป็นผู้ขับขี่รถสาธารณะซึ่งนายกรัฐมนตรีได้อนุมัติงบเพิ่มมา
อีกกว่า3,000 ล้าน ทำให้สามารถมั่นใจได้ว่าการตรวจจะมีศักยภาพมากยิ่งขึ้น ยกตัวอย่างเช่นกรณีการเก็บ
ตัวอย่างเชื้อ โดยการนำเทคโนโลยีเข้ามาช่วย ที่จะทำให้การตรวจโรคมีความรวดเร็วมากยิ่งขึ้น อย่างไรก็ตาม
การผ่อนคลายต่างๆ นั้นจะต้องเป็นไปในทิศทางเดียวกันทั้งประเทศ
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข