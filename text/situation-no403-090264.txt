-
ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,769,960 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 447,147 ราย
จำนวนการตรวจทางห้องปฏิบัติการ 1,453,409 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,025,999 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,025,999 ราย
• คัดกรองผู้ที่เดินทางเข้า-ออกระหว่างประเทศ 4,124 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 262,589 ราย โรงพยาบาลรัฐ 759,198 ราย)
1,021,787 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 403 วันที่ 9 กุมภาพันธ์2564 เวลา 12.00 น.
1. ประเด็นที่น่าสนใจในต่างประเทศ ณ วันที่ 9 กุมภาพันธ์ 2564
• องค์การอนามัยโลก ทบทวนวัคซีนแอสตร้าเซนเนก้า ว่าประสิทธิภาพของวัคซีน แตกต่างกันไปในแต่ละสายพันธุ์
ของเชื้อไวรัสโคโรนา 2019 ซึ่งประสิทธิภาพที่ลดลงของวัคซีนอาจมากกว่าเดิมหรือน้อยกว่าเดิมขึ้นกับกลุ่มประชากร
รวมถึงการตอบสนองของแอนติบอดี (neutralizing antibody) ด้วย
• สาธารณรัฐสังคมนิยมเวยีดนาม พบผู้ติดเชื้อไวรัสโคโรนา 2019 รายใหม่ 49 ราย ทั้งหมดมีประวัติติดเชื้อในประเทศ
ทั้งนี้นายกรัฐมนตรีเวียดนามได้ขอให้เมืองใหญ่ ๆ ที่มีการระบาดของโรค เช่น ฮานอยและโฮจิมินห์ ใช้กฎการเว้นระยะห่าง
ทางสังคม ห้ามไม่ให้มีการชุมนุมสาธารณะมากกว่าสองคน โดยขอให้คนอยู่ในบ้านและออกนอกบ้านในกรณีฉุกเฉินเท่านั้น
• สาธารณรัฐอินโดนีเซีย รัฐบาลสั่งห้ามผู้เดินทางจากทุกประเทศเข้าประเทศเป็นเวลาอีก 2 สัปดาห์ ถึงวันที่ 22
กุมภาพันธ์ ยกเว้นผู้ที่มีใบอนุญาตพำนักระยะยาว และผู้ที่เดินทางจากประเทศที่มีการทำข้อตกลงกับอินโดนีเซีย แต่ต้องถูก
กักตัวเป็นเวลา 5 วัน ส่วนเจ้าหน้าที่ระดับสูงของรัฐบาลต่างประเทศและครอบครัวสามารถเดินทางเข้าได้โดยไม่ต้องกักตัว
• ญี่ปุ่น สหภาพยุโรปอนุมัติการจัดส่งวัคซีนป้องกันโควิด 19 ของไฟเซอร์ไปยังประเทศญี่ปุ่นเป็นครั้งแรก
รัฐบาลญี่ปุ่นวางแผนที่จะฉีดวัคซีนให้กับบุคลากรทางการแพทย์ก่อนจากนั้นจึงเป็นผู้สูงอายุ ภายในกลางเดือน
กุมภาพันธ์ ตามด้วยผู้ที่มีภาวะสุขภาพและผู้ที่ทำงานในสถานดูแลผู้สูงอายุ
• สหรัฐอเมริกา สถาบันกุมารเวชศาสตร์แห่งอเมริกา (AAP) และสมาคมโรงพยาบาลเด็กของสหรัฐฯ เปิดเผยว่า พบเด็ก
ติดเชื้อไวรัสโคโรนา 2019 มากกว่า 2.93 ล้านราย นับตั้งแต่เริ่มมีการระบาดในประเทศ และในช่วงวันที่ 21 มกราคมถึง 4
กุมภาพันธ์ มีรายงานผู้ป่วยโรคโควิด 19 ในเด็กรายใหม่ 257,680 ราย ทั่วประเทศ เพิ่มขึ้น 10 เปอร์เซ็นต์ คิดเป็นร้อยละ
12.9 ของผู้ติดเชื้อที่ได้รับการยืนยันทั้งหมดในสหรัฐอเมริกา โดยอัตราป่วยอยู่ที่ 3,899 รายต่อประชากรเด็ก 100,000 ราย
• สาธารณรัฐออสเตรีย ร้านขายยาประมาณ 450 แห่ง เปิดให้บริการตรวจแอนติเจนต่อเชื้อฯ อย่างเร็วฟรี โดยเภสัชกร
ในกรณีที่ผลการทดสอบเป็นบวกผู้ถูกตรวจต้องกักตัวเองและโทร 1450 และร้านขายยาจะรายงานไปยังกระทรวงสาธารณสุข
• สาธารณรัฐโปรตุเกส กระทรวงสาธารณสุขแนะนำ ควรฉีดวัคซีนป้องกันโควิด 19 ของบริษัทแอสตร้าเซนเนก้าสำหรับผู้ที่
มีอายุต่ำกว่า 65 ปีเท่านั้น ทั้งนี้ ทางการเยอรมนี ฝรั่งเศส ออสเตรีย และนอร์เวย์ อนุญาตให้ฉีดสำหรับผู้ที่มีอายุต่ำกว่า 65 ปี
ขณะที่โปแลนด์อนุญาตให้ฉีดสำหรับผู้ที่มีอายุต่ำกว่า 60 ปี ส่วนสเปนและอิตาลีอนุญาตให้ฉีดสำหรับผู้ที่มีอายุต่ำกว่า 55 ปี
• ความคืบหน้าการฉีดวัคซีนป้องกันโรคโควิด 19 ของทั่วโลก โดยมีการฉีดไปแล้วกว่า 134 ล้านโดส ใน 73 ประเทศ
2. มาตรการในประเทศไทย
• กระทรวงสาธารณสุข ปลัดกระทรวงสาธารณสุข กล่าวว่า จากมาตรการ Bubble and Seal ในพื้นที่จ.สมุทรสาคร ได้
ดำเนินการในโรงงานขนาดใหญ่ไปแล้ว 9 แห่ง ส่วนโรงงานขนาดกลาง/ขนาดเล็ก ตลาดสด และในชุมชนเสี่ยงยังคงเฝ้าระวัง
ค้นหาเชิงรุกต่อเนื่อง หากสถานการณ์ดีขึ้นเรื่อย ๆ คาดว่าจะปรับรูปแบบการใช้ประโยชน์โรงพยาบาลสนามเป็น Factory
Quarantine ช่วยอำนวยความสะดวกกับผู้ประกอบการโรงงานอุตสาหกรรม ใช้เป็นที่พักของพนักงาน เพื่อให้ง่ายต่อการ
ควบคุมโรคตามมาตรการ Bubble and Seal
• กระทรวงสาธารณสุข รัฐมนตรีว่าการกระทรวงสาธารณสุข ให้สัมภาษณ์ว่า สถาบันโลวี (Lowy Institute) ของ
ออสเตรเลียได้จัดอันดับให้ไทยเป็นอันดับ 4 ที่รับมือการแพร่ระบาดของโรคโควิด 19 ได้ดีที่สุดในโลก จากทั้งหมด 98 ประเทศ
ผลการจัดอันดับครั้งนี้ เป็นความภาคภูมิใจของคนไทย และยืนยันความสำเร็จของการควบคุมโรคโควิด 19 ที่ทุกภาคส่วน ทั้ง
รัฐ เอกชน และประชาชน ให้ความร่วมมือปฏิบัติตามนโยบายและมาตรการต่าง ๆ ของรัฐบาลและกระทรวงสาธารณสุข การอยู่
บ้าน ลดการเดินทาง เฝ้าระวัง เข้มงวดตามแนวชายแดน ป้องกันตนเองอย่างเคร่งครัด รวมทั้งการใช้แอปพลิเคชันไทยชนะและ
หมอชนะ
• กรมส่งเสริมการปกครองท้องถิ่น (สถ.) ประชาสัมพันธ์ให้ภาคเอกชน หรือองค์กรปกครองส่วนท้องถิ่นที่เตรียมจัดซื้อ
วัคซีนโควิด 19 ได้ทราบว่า ระยะแรกกำหนดให้ภาครัฐเท่านั้นที่จะดำเนินการซื้อ บริหารจัดการวัคซีน และการกระจายวัคซีน
ได้ เพื่อให้ตรงกลุ่มเป้าหมาย และเพื่อให้สามารถติดตามอาการไม่พึงประสงค์ภายหลังได้รับวัคซีน จึงไม่สามารถให้เอกชนหรือ
องค์กรปกครองส่วนท้องถิ่นจัดซื้อวัคซีนป้องกันโควิด 19 กับผู้ผลิตได้โดยตรง
3. ประเมินความเสี่ยงสถานการณ์โรคติดเชื้อไวรัสโคโรนา 2019
สถานการณ์การระบาดของโรคติดเชื้อไวรัสโคโรนา 2019 ในประเทศไทย พบแนวโน้มผู้ติดเชื้อรายวันลดลง
ในต้นสัปดาห์นี้ เนื่องจากในสัปดาห์ที่ผ่านมามีการคัดกรองเชิงรุกอย่างเข้มข้น ทำให้พบผู้ติดเชื้อที่ไม่แสดงอาการเป็น
จำนวนมาก โดยเฉพาะในจังหวัดสมุทรสาคร ตัวเลขในสัปดาห์นี้จึงลดลงสู่ระดับปกติ โดยในสัปดาห์ที่ผ่านมามีจำนวน
จังหวัดที่พบผู้ติดเชื้อเพียง 16 จังหวัด และยังพบแค่ 8 จังหวัดในสัปดาห์นี้ อย่างไรก็ตาม ยังคงพบกลุ่มก้อนของผู้ติด
เชื้อใหม่เกิดขึ้น เช่นที่ตลาดรถไฟ ตำบลมหาชัย จังหวัดสมุทรสาคร ซึ่งพบผู้ติดเชื้อในหลาย ๆ จังหวัดใกล้เคียง เช่น
เพชรบุรี กทม. ราชบุรี สุพรรณบุรี แสดงให้เห็นว่ายังคงมีการแพร่กระจายเชื้อในระดับต่ำ ๆ ในกลุ่มจังหวัดภาคกลาง
และภาคตะวันตก นอกจากนี้ หลายจังหวัดในกลุ่มนี้ไม่พบผู้ติดเชื้อรายใหม่มาหลายวันกลับพบผู้ติดเชื้อรายใหม่อีกครั้ง
เช่น นนทบุรี ปทุมธานี นครปฐม ดังนั้น ความร่วมมือ ในการป้องกันตนเอง และลดความเสี่ยงในการแพร่กระจายเชื้อ
จึงยังคงเป็นเรื่องที่จำเป็น จึงขอความร่วมมือประชาชนในการสวมใส่หน้ากากอนามัย ล้างมือบ่อย ๆ ลดการเดินทางที่
ไม่จำเป็น โดยเฉพาะสถานที่เสี่ยงที่มีคนรวมกันอยู่อย่างแออัด สแกนไทยชนะ หรือใช้หมอชนะเมื่อเดินทางไปยังที่ต่าง
ๆ และหากมีอาการไข้ ไอ เจ็บคอ มีน้ำมูก หรือจมูกไม่รับกลิ่น ลิ้นไม่รับรส ให้รีบพบแพทย์ และเปิดเผยประวัติการ
เดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข