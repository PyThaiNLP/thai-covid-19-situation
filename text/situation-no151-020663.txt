ฉบับที่ 151 วันที่ 2 มิถุนายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 2 มิถุนายน 2563 จำนวน 6,388,116 ราย มีอาการรุนแรง
53,410 ราย เสียชีวิต 377,862 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
1,859,597 ราย บราซิล 529,405 ราย รัสเซีย 423,741 ราย สเปน 286,718 ราย สหราชอาณาจักร 276,332 ราย
อิตาลี233,197 ราย อินเดีย 199,613 ราย ฝรั่งเศส 189,220 ราย เยอรมนี183,765 ราย และเปรู170,039 ราย
ส่วนจีน เป็นอันดับที่ 16 มีจำนวนผู้ป่วย 84,155 ราย (รวม ฮ่องกง 1,085 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 2 มิถุนายน 2563
- ประเทศญี่ปุ่น รัฐบาลได้บริจาคเงิน 23.9 ล้านดอลลาร์เพื่อสนับสนุนการป้องกันการแพร่ระบาดของโรค
ในหลายๆ ประเทศในภูมิภาคเอเชียแปซิฟิก ตะวันออกกลาง และแอฟริกาเหนือ ส่วนความช่วยเหลือในไทยนั้น
เอกอัครราชทูตญี่ปุ่นย้ำ“ญี่ปุ่นและไทยสามารถกระชับความร่วมมืออย่างใกล้ชิดเพื่อใช้มาตรการที่จำเป็นต่อการ
เอาชนะโรคติดเชื้อไวรัสโคโiนา2019 ในประเทศไทยและภูมิภาค” และจุดพลุดอกไม้ไฟเพื่อเป็นขวัญกำลังใจให้กับ
ประชาชน “Cheer up Hanabi”
- ประเทศอิหร่าน คณะนักวิจัยของบริษัทแห่งหนึ่ง ได้ร่วมมือกับมหาวิทยาลัยเทคโนโลยีอาเมียร์คาเบียร์
ผลิตชุดทดสอบสำหรับตรวจหาเชื้อไวรัสโคโรนา2019 (โควิด-19) ทางน้ำลาย ซึ่งมีความแม่นยำสูงและทราบผล
อย่างรวดเร็วภายในเวลาเพียง 55 นาทีโดยใช้ระบบปฏิกิริยาลูกโซ่พอลิเมอเรสแบบเรียลไทม์(RT-PCR)
ชุดทดสอบดังกล่าวจะจำแนกโมเลกุลของเหลวในช่องปากเพื่อตรวจหาเชื้อโควิด-19 โดยมีความแม่นยำสูงกว่าชุด
ทดสอบอื่น ๆ ที่นำเข้ามาจากต่างประเทศ นอกจากนี้ สถาบันปาสเตอร์แห่งอิหร่านได้อนุมัติให้ใช้งานชุดทดสอบ
ดังกล่าวแล้ว อิหร่านวางแผนที่จะผลิตเป็นจำนวนมากหลังได้รับคำสั่งซื้อจากอาเซอร์ไบจาน ตุรกีโรมาเนีย สเปน
และสหราชอาณาจักร
- ประเทศเกาหลีเหนือ รัฐบาลมีมาตรการควบคุมโรคที่เข้มงวด ทั้งการปิดพรมแดน รวมถึงสั่งกักกันโรค
พลเมืองและชาวต่างชาติหลายพันคน มหาวิทยาลัยและโรงเรียนมัธยมบางแห่งได้รับอนุญาตให้เปิดสอนตั้งแต่
กลางเดือน เมษายน โรงเรียนระดับประถม มัธยมศึกษาตอนต้น และมัธยมศึกษาตอนปลาย จะเปิดการเรียนการ
สอนทั่วประเทศตั้งแต่ต้นเดือนมิถุนายน โดยมีมาตรการควบคุมโรค สำหรับเนอร์สเซอรีโรงเรียนอนุบาลและ
หน่วยงานด้านการศึกษาได้รับคำสั่งให้จัดเตรียมเทอร์โมมิเตอร์และเจลล้างมือไว้ตามประตูโรงเรียน ห้องเรียน และ
สำนักงานทุกจุด ส่วนเจ้าหน้าที่โรงเรียนและเนอร์สเซอรีก็ได้รับคำแนะนำให้ปฏิบัติตามมาตรการอย่างเข้มงวด
- ประเทศอังกฤษ ทางการอังกฤษอนุญาตให้ประชาชนที่เป็นกลุ่มเสี่ยงต่อโควิด-19 เช่น ผู้ป่วยมะเร็งที่รับ
การรักษาด้วยเคมีบำบัด และผู้ป่วยโรคทางเดินหายใจรุนแรง ออกนอกบ้านได้เป็นครั้งแรกเมื่อวันที่ 1 มิถุนายน
หลังต้องกักตัวอยู่ในบ้านมานาน 10 สัปดาห์นอกจากนี้ ทางการยังอนุญาตให้เด็กนักเรียนชั้นประถมศึกษากลับ
เข้าโรงเรียนได้เป็นครั้งแรกและประชาชนจำนวนมากต่อแถวนานเพื่อรอเข้าไปซื้อของในห้างอิเกีย 19 แห่ง ที่เริ่ม
กลับมาเปิดให้บริการในอังกฤษและไอร์แลนด์เหนือ
- ไต้หวัน จะทำการผ่อนปรนและเตรียมแผนในการเปิดการขนส่งรวมไปถึงการท่องเที่ยวด้วยกัน 3 ระยะ
ซึ่งระยะที่ 3 นั้นครอบคลุมไปถึงการอนุญาตให้นักท่องเที่ยวชาวต่างชาติเข้ามาท่องเที่ยวในไต้หวันด้วย ซึ่งมีการ
ผ่อนปรน ดังต่อไปนี้ 1.) ร้านอาหารและข้อจำกัดในการใช้บริการรถไฟ ในระยะแรกนี้ทางการไต้หวันจะผ่อนปรน
ให้ผู้โดยสารสามารถทานอาหารระหว่างเดินทางบนรถไฟได้ แต่ต้องสวมใส่หน้ากากอนามัยตลอดเวลาทั้งก่อนกิน
และหลังกิน โดยจะเริ่มต้นแผนนี้ในช่วงเทศกาล Dragon Boat Festival ซึ่งเป็นช่วงวันหยุดของไต้หวัน ตั้งแต่วันที่
25 - 28 มิถุนายน Taiwan Railways Administration (TRA) จะเริ่มเปิดให้บริการขายตั๋วแบบยืน และTaiwan
High Speed Rail (THSR) จะเริ่มเปิดให้บริการขายตั๋วแบบ non-reserved seats 2.) กระตุ้นการท่องเที่ยวใน
ไต้หวันและยกเลิกการใช้หน้ากากอนามัย ในแผนระยะที่สองนี้จะเริ่มต้นในช่วง 1 กันยายน - 31 ตุลาคม ในส่วน
ของการยกเลิกการใช้หน้ากากอนามัย การตรวจวัดอุณหภูมิและSocial Distancing นั้นจะขึ้นอยู่กับการทำงาน
ของ Central Epidemic Command Center (CECC) หรือหน่วยงานควบคุมโรคระบาดของไต้หวัน และ3.) เปิด
ประเทศไต้หวันสู่นักท่องเที่ยวต่างชาติมาตรการการเปิดประเทศนี้จะเริ่มต้นในระยะสุดท้ายของแผนการฟื้นฟูการ
ท่องเที่ยวและคมนาคม โดยจะเริ่มตั้งแต่ 1 ตุลาคม -31 ธันวาคม 2020 โดยระหว่างระยะที่ 3 นี้ทางการท่องเที่ยว
ไต้หวันจะทำงานร่วมมือกับ Central Epidemic Command Center (CECC) และกระทรวงการต่างประเทศ
ไต้หวัน เพื่อประเมินสถานการณ์โรคระบาด เพื่อเป้าหมายในการฟื้นฟูการท่องเที่ยวระหว่างประเทศในไต้หวัน ซึ่ง
ในขณะเดียวกันทางรัฐบาลไต้หวันก็ได้ร่วมมือกับ Central Epidemic Command Center (CECC) เพื่อออก
มาตรการผ่อนปรนการควบคุมพื้นที่ชายแดน รวมไปถึงข้อจำกัดในการต่อเที่ยวบินขาเข้าและการขนส่งมวลชนและ
เรือสำราญระหว่างประเทศให้มีความสะดวกมากขึ้นอีกด้วย
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วนัที่ 3 มกราคม 2563 ถึงวันที่ 1
มิถุนายน 2563 รวมทั้งสิน้ 39,716 เที่ยวบนิผูเ้ดินทางได้รับการคัดกรองสะสมรวม 4,448,677 ราย พบผู้ป่วยที่มีอาการ
เข้าได้ตามนิยามการคัดกรองจำนวน 1,409 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึงวนัที่ 1
มิถุนายน 2563 มียอดการคัดกรองเรือสะสม 2,699 ลำมีผู้ที่เดนิทางได้รับการคัดกรองสะสมรวม 148,204 ราย พบผู้ปว่ย
ที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่วันที่ 1
กุมภาพันธ์2563 ถึง 1 มิถุนายน 2563 มีผู้ได้รับการคัดกรองสะสมรวม 1,989,126 ราย และการคัดกรองผู้มาต่ออายุ
หนังสือเดินทางที่สำนักงานตรวจคนเข้าเมืองแจ้งวัฒนะตั้งแตวั่นที่ 30 มกราคม 2563 ถึง 2 มิถุนายน2563 ได้ทำการ
คัดกรองรวมทั้งสิ้น 189,108 ราย รวมพบผู้ปว่ยที่มีอาการเข้าได้ตามนิยามการคัดกรองที่ช่องทางเข้าออกประเทศ จำนวน
1,411 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 2 มิถุนายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
7,282 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 207,693 ราย รายละเอียดตาม
ตารางที่ 1
ตาราง 1 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผู้ป่วย จำนวนผู้ป่วยสะสม
ผู้ป่วยที่มีอาการตามนิยามเฝ้าระวังโรค 207,693 ราย
ประเภทของผู้ป่วย จำนวนผู้ป่วยสะสม
● คัดกรองพบที่สนามบิน สุวรรณภูมิ(1,340) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,409 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 69,705 ราย โรงพยาบาลรัฐ 136,157 ราย
และอยู่ระหว่างการสอบสวน 332 ราย)
206,194 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล**
• เสียชีวิต
3,083 ราย
2,968 ราย
57 ราย
58 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
3,083 ราย
2,444 ราย
639 ราย
146 ราย
หมายเหตุ: *เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
**วันที่ 19 พฤษภาคม 2563 แหล่งข้อมูลจากกรมส่งเสริมบริการสุขภาพ
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 3,083 ราย รักษาหายและแพทย์ให้กลับ
บ้าน 2,968 ราย ผู้ป่วยยืนยันที่เสียชีวิต 58
ตั้งแต่วันที่ 18 มกราคม ถึงวันที่ 22 พฤษภาคม 2563 (สัปดาห์ที่ 21) มีจำนวนการตรวจวินิจฉัยโรคติดเชื้อ
ไวรัสโคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี
RT-PCR ทั้งหมด 375,453 ตัวอย่าง คิดเป็นจำนวนการตรวจวินิจฉัยเฉลี่ยวันละ6,500 ตัวอย่าง แบ่งเป็นผู้ป่วยที่มี
อาการตามนิยามการเฝ้าระวังโรค 153,991 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติม
และการติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,775 ราย ผู้เดินทางที่เฝ้าระวังอาการ
ณ พื้นที่กักกันแห่งรัฐ 24,143 ราย และผู้ป่วยที่มีอาการไม่เข้าเกณฑ์การเฝ้าระวังโรค 187,274 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 2 มิถุนายน 2563 พบผู้ป่วยยืนยันที่มีประวัติ
เดินทางมาจากต่างประเทศ 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 146 ราย เป็น
คนไทยที่กลับมาจากประเทศอินโดนีเซีย 63 ราย คูเวต 17 ราย ปากีสถาน 10 ราย ซาอุดิอาระเบีย 9 ราย กาตาร์7
ราย สหรัฐอเมริกา7 ราย สหรัฐอาหรับเอมิเรตส์6 ราย มาเลเซีย 4 ราย รัสเซีย 4 ราย อินเดีย 3 ราย อียิปต์3 ราย
สหราชอาณาจักร 2 ราย คาซัคสถาน 2 ราย ญี่ปุ่น 2 ราย ตุรกี2 ราย เนเธอร์แลนด์1 ราย บาห์เรน 1 ราย ฟิลิปปินส์
1 ราย จีน 1 ราย และไม่ทราบ 1 ราย แบ่งเป็น กรุงเทพมหานคร 30 ราย ชลบุรี27 ราย สงขลา23 ราย สตูล 18 ราย
สมุทรปราการ 14 ราย ปัตตานี13 ราย ยะลา9 ราย นราธิวาส 9 ราย และกระบี่ 3 ราย วันที่ 8 พฤษภาคม 2563
พบผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลาอำเภอสะเดาจังหวัดสงขลาจำนวน
65 ราย มีสัญชาติพม่า37 ราย โรฮีนจา20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา1 ราย และ
อินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,689 ราย เพศหญิง 1,394 ราย (ชาย:หญิง = 1.21:1) สัญชาติไทย 2,747 ราย
พม่า56 ราย จีน 35 ราย ฝรั่งเศส 29 ราย อังกฤษ 24 ราย โรฮีนจา20 ราย อเมริกา13 ราย รัสเซีย 12 ราย
ญี่ปุ่น 11 ราย อินเดีย 9 ราย แคนาดา8 ราย เยอรมนี9 ราย อิตาลี9 ราย เบลเยียม 6 ราย สวิตเซอร์แลนด์6 ราย
สวีเดน 6 ราย เดนมาร์ก 5 ราย ฟิลิปปินส์5 ราย สิงคโปร์5 ราย ออสเตรเลีย 5 ราย ปากีสถาน 4 ราย มาเลเซีย
4 ราย เวียดนาม 4 ราย กัมพูชา3 ราย เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์2 ราย
บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย มาลี1 ราย คูเวต 1 ราย เซอร์เบีย
1 ราย ตูนีเซีย 1 ราย ไต้หวัน 1 ราย นิวซีแลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย
เม็กซิกัน 1 ราย ยูเครน 1 ราย เยเมน 1 ราย ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย
ฮังการี1 ราย และไม่ทราบ 11 ราย มีประวัติโรคประจำตัว 141 ราย และไม่มีโรคประจำตัว 2,942 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลดว้ย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 146 ราย จากการตรวจ
คนเข้าเมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• จังหวัดเพชรบุรีนายกเทศมนตรีตำบลหาดเจ้าสำราญ ได้เตรียมพร้อมเจ้าหน้าที่และพนักงานฯ
ตำรวจสถานีตำรวจภูธร เจ้าหน้าที่สาธารณสุขจากโรงพยาบาลส่งเสริมสุขภาพตำบล (รพ.สต.) อาสาสมัครพิทักษ์
ทะเล และทีมจิตอาสาที่เป็นพ่อค้าแม่ค้าหน้าหาด เตรียมพร้อมรับนักท่องเที่ยวที่จะมาเที่ยวหาดเจ้าสำราญ สำหรับ
การเปิดหาดครั้งนี้อนุญาตให้นักท่องเที่ยวสามารถพักผ่อนที่ชายหาด อนุญาตให้จำหน่ายค้าและอาหาร แต่ยังคงงด
การลงเล่นน้ำและกีฬาทางน้ำอื่นๆ งดการรวมกลุ่มกันเป็นจำนวนมาก และงดการดื่มสุรา
• ร้านนวดแผนไทย ได้เปิดให้บริการตามปกติพร้อมวางมาตรการคัดกรองบุคคลและรักษา
ระยะห่างอย่างเข้มงวด ส่วนโรงภาพยนตร์ได้เตรียมมาตรการ ป้องกันอย่างเข้มงวดทั้งคัดกรองผู้ใช้บริการ, ตั้งจุด
สแกนแอปพลิเคชันไทยชนะ, จัดโซนแถวเก้าอี้ให้เว้นระยะทุก 2 ที่นั่งในแถวเดียวกันลดความแออัดในโรง
ภาพยนตร์ทำให้จากเดิมหนึ่งโรงภาพยนตร์จะสามารถรองรับได้ 280 ที่นั่งลดเหลือเพียง 80 ที่นั่ง ส่วนราคายืนยัน
ว่ายังไม่ได้ปรับ
• วัดม่วง จังหวัดอ่างทอง เตรียมมาตรการคัดกรองผู้มาทำบุญไหว้พระจัดให้มเีจลทำความสะอาด
มือตามจุดไหว้พระปิดทอง เว้นระยะห่างระหว่างการกราบไหว้ และถวายสังฆทาน ส่วนวิหารแก้ว ซึ่งเป็นอาคาร
ติดแอร์ทางวัดได้ปิดแอร์เพื่อมิให้เป็นแหล่งสะสมโรค
• บริษัท ทางด่วนและรถไฟฟ้ากรุงเทพ จำกัด (มหาชน) BEM เปิดเผยว่าบริษัทยืนยันถึงความ
พร้อมในการให้บริการรถไฟฟ้าMRT สายสีน้ำเงินและสายสีม่วง โดยตระหนักถึงสุขอนามัยและความปลอดภัยของ
ผู้ใช้บริการและพนักงาน จึงคงมาตรการต่างๆ อย่างต่อเนื่อง และได้จัดทำโครงการ “Healthy Journey with
BEM” โดยแจกหน้ากากผ้า1 ล้านชิ้นให้กับผู้โดยสารรถไฟฟ้าMRT ตั้งแต่วันที่ 1 มิถุนายนถึงเดือนสิงหาคม 2563
รับได้ที่สถานีรถไฟฟ้าสายสีน้ำเงินและสายสีม่วงทั้ง 53 สถานีและแบ่งปันให้กับชุมชนกว่า21 ชุมชน สถาน
การศึกษารอบเส้นทางรถไฟฟ้าและทางด่วนกว่า60 แห่ง สำนักงานเขตกรุงเทพมหานคร 16 เขต เทศบาลนนทบุรี
เป็นต้น นอกจากนี้เตรียมแอลกอฮอล์ทำความสะอาดสำหรับผู้โดยสารกว่า800 จุด มีการฉีดพ่นน้ำยาฆ่าเชื้อใน
ขบวนรถช่วงเร่งด่วนเช้าเย็นเพิ่มขบวนรถเสริมเป็น 49 ขบวนและเพิ่มความถี่ในการเดินทางช่วงเวลาเร่งด่วน
• นายนิรัตน์พงษ์สิทธิถาวร ผู้ว่าราชการจังหวัดอุดรธานีได้นำเสนอมาตรการเปิดวัด ให้
พุทธศาสนิกชน ขึ้นกราบนมัสการ “พระพุทธไสยาสน์โลกนาถศาสดามหามุนี” เริ่มวันพุธที่ 3 มิถุนายนนี้ โดย
จะต้องสวมหน้ากาก จอดรถอยู่ลานจอดรถแรกเข้ารับการคัดกรอง วัดอุณหภูมิล้างมือ ขึ้นรถบริการคันละ4 คน
ขึ้นไปลานจอดรถด้านบนจะต้องคัดกรองรอบที่ 2 เดินขึ้น-ลงพระวิหารแบบวันเวย์ไปรอเข้านมัสการที่จุดพักรอ
ให้เข้านมัสการได้รอบละไม่เกิน 15 คน ไม่อนุญาตให้จุดธูปเทียน ทำได้เพียงการบูชาผ้าไตร เดินเข้าไปด้านในพระ
วิหาร วนรอบองค์พระพุทธไสยาสน์3 รอบ ไม่อนุญาตให้กราบเหมือนเคยปฏิบัติแต่ให้คุกเข่าวางผ้าไตร ยกมือไหว้
แทนการกราบ ขณะพื้นที่โดยรอบ สถานที่พักคอย ร้านอาหาร กำกับดูแลการเว้นระยะห่าง ซึ่งที่ประชุมอนุญาตให้
เปิดได้และจะส่งเจ้าหน้าที่ติดตามประเมิน
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุมโรค
จากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข