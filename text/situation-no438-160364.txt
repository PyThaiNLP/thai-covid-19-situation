ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,007,526 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 484,396 ราย
จำนวนการตรวจทางหอ้งปฏิบัติการ 1,633,240 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,205,830 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,205,830 ราย
• คัดกรองผู้ที่เดินทางเข้า-ออกระหว่างประเทศ 4,625 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 286,380 ราย โรงพยาบาลรัฐ 914,737 ราย)
1,201,117 ราย
• อืน่ๆ 88 ราย
สถานการณ์ทัว่โลก
ฉบับที่438 วันที่ 16 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่16 มีนาคม 2564
• เดนมาร์ก นอร์เวย์ ไอซ์แลนด์ สโลวีเนีย บัลแกเรีย ไอร์แลนด์ เยอรมนี เนเธอร์แลนด์ ฝรั่งเศส โปรตุเกส
สเปน และอิตาลี ขณะที่ออสเตรีย ลิทัวเนีย ลัตเวีย เอสโตเนีย และโรมาเนีย ระงับใช้วัคซีนแอสตราเซเนกาบางส่วน
ของล็อตที่นำเข้ามาและอยู่ระหว่างการตรวจสอบความปลอดภัย ส่วนอินโดนีเซียและสาธารณรัฐประชาธิปไตยคองโก
เลื่อนกำหนดฉีดวัคซีนแอสตราเซเนกาออกไป ทั้งนี้ องค์การอนามัยโลก (WHO) ระบุว่าไม่พบความเชื่อมโยงว่าวัคซีน
ของแอสตราเซเนกาทำให้เพิ่มความเสี่ยงในการเกิดภาวะลิ่มเลือดอุดตัน เช่นเดียวกับองค์การยาแห่งสหภาพยุโรป
(EMA) ก็ระบุว่าประโยชน์ของวัคซีนยังคงมีมากกว่าความเสี่ยงที่อาจเกิดขึ้น
• องค์การอนามัยโลก (WHO) พบแหล่งซึ่งคาดว่าเป็นต้นตอเชื้อไวรัสโคโรนา SARS-CoV-2 น่าจะเป็น
ฟาร์มเพาะเลี้ยงสัตว์ป่าที่ตั้งอยู่ทางภาคใต้ของจีน เนื่องจาก ฟาร์มเหล่านี้หลายแห่งกระจายตัวอยู่ทั่วมณฑลยูนนาน
ซึ่งเป็นพื้นที่เดียวกับที่นักไวรัสวิทยาเคยพบไวรัสโคโรนาในค้างคาวที่มีความคล้ายคลึงของสารพันธุกรรมดีเอ็นเอกับ
SARS-CoV-2 ถึงร้อยละ 96 มีสัตว์ซึ่งเป็นพาหะของไวรัสโคโรนาตามธรรมชาติ เช่น ชะมด ตัวนิ่ม และฟาร์มเหล่านี้
เป็นผู้ส่งสัตว์ป่ามาจำหน่ายที่ตลาดค้าส่งหัวหนาน ในนครอู่ฮั่น อย่างไรก็ดี ความพยายามในการค้นหาต้นตอของ
SARS-CoV-2 ยังไม่จบสิ้น โดยขั้นต่อไปนักวิทยาศาสตร์จะต้องหาให้พบว่า “สัตว์ตัวกลาง” ไม่ทราบชนิดนั้น คือ ตัว
อะไรบ้าง และมาจากฟาร์มแห่งใด
• สาธารณรัฐเกาหลีใต้ รัฐบาลตั้งเป้าฉีดวัคซีนโควิด-19 โดสแรกให้กับประชาชนราว 12 ล้านคน ภายในเดือน
มิถุนายนนี้ ซึ่งเป็นจำนวนเกือบ 1 ใน 4 ของประชากรทั้งหมด 52 ล้านคน ขณะเดียวกันตั้งแต่เดือนกุมภาพันธ์ มีบุคลากรทาง
การแพทย์ เจ้าหน้าที่ด่านหน้า และผู้สูงอายุในบ้านพักคนชรา เข้ารับการฉีดวัคซีนไปแล้ว เกือบ 589,000 คน
• สาธารณรัฐเกาหลีใต้ จังหวัดคย็องกี มีคำสั่งให้แรงงานต่างชาติทั้งหมดเข้ารับการตรวจหาเชื้อโควิด-19
ให้เสร็จสิ้นภายใน 22 มีนาคม 2564 หลังจากพบชาวต่างชาติจำนวน 275 คน มีผลตรวจเป็นบวก และอาจจะมีการ
ระบาดภายในโรงงาน โดยจะตรวจครอบคลุมถึงแรงงานต่างชาติที่ขึ้นทะเบียน 85,000 คน และแรงงานต่างชาติที่ไม่มี
เอกสารตามกฎหมายด้วย ผู้ฝ่าฝืน อาจถูกปรับเป็นเงิน 3 ล้านวอน (ประมาณ 79,200 บาท)
• สาธารณรัฐอิตาลี บังคับใช้มาตรการควบคุมการแพร่ระบาดโรคโควิด-19 ที่เข้มงวดอีกครั้ง เมื่อวันที่ 15
มีนาคม 2564 หลังเผชิญการระบาดระลอกใหม่ ซึ่งเป็นผลจากการระบาดของโควิด-19 กลายพันธุ์ สายพันธุ์อังกฤษ โดย
กำหนดให้พื้นที่ “สีแดง” ซึ่งเป็นพื้นที่เฝ้าระวังสูงสุด อาทิ แคว้นลาซิโอ และแคว้นลอมบาร์เดีย ต้องอยู่ภายใต้มาตรการ
ล็อคดาวน์ ส่วนพื้นที่ “สีส้ม” ซึ่งเป็นพื้นที่เฝ้าระวังรองลงมา จะจำกัดการเดินทางข้ามแคว้นหรือเมือง และร้านอาหาร
ให้บริการเฉพาะซื้อกลับบ้านเท่านั้น นอกจากนี้ ยังเตรียมบังคับใช้มาตรการล็อคดาวน์ทั่วประเทศ ระหว่างวันที่ 3 – 5
เมษายน 2564 ซึ่งเป็นช่วงสุดสัปดาห์เทศกาลอีสเตอร์
• สหรัฐอเมริกา ผู้อำนวยการสถาบันโรคภูมิแพ้และโรคติดเชื้อแห่งชาติ เตือนว่า การแพร่ระบาดของโรคโควิด-19
ในสหรัฐฯ ยังไม่สิ้นสุด หลังผู้ว่าการรัฐต่างๆ เริ่มผ่อนคลายมาตรการ รวมถึงการยกเลิกมาตรการสวมหน้ากากอนามัย
ซึ่งแม้ยอดผู้ติดเชื้อรายใหม่จะเริ่มลดลง แต่ยังคงมีความเสี่ยงที่จะเพิ่มขึ้นอีก ทั้งนี้ มีชาวอเมริกันเข้ารับการฉีดวัคซีน
โดสแรก อย่างน้อย 69 ล้านคน และอีกกว่า 37 ล้านคน ได้รับวัคซีนครบ 2 โดสแล้ว
• ราชอาณาจักรกัมพูชา นายกรัฐมนตรี แนะนำให้ทางการท้องถิ่นทั้งระดับจังหวัดและเทศบาล ออกคำสั่ง
ห้ามจัดงานแต่งงานหรืองานพิธีอื่น ๆ เป็นการชั่วคราว หลังมีรายงานพบผู้ติดเชื้อโควิด-19 เข้าร่วมพิธีแต่งงานที่
หมู่บ้านแห่งหนึ่งในจังหวัดตาแก้ว เมื่อวันที่ 12 มีนาคม 2564 มีประชาชนสัมผัสกับผู้ติดเชื้อรายดังกล่าว มากกว่า 400
คน ส่งผลให้จังหวัดตาแก้ว บังคับใช้มาตรการล็อคดาวน์ในหมู่บ้าน
• สาธารณรัฐประชาชนจีน ดำเนินการฉีดวัคซีนโควิด-19 ให้กับประชาชนไปแล้ว กว่า 65 ล้านโดส
หลังจากเริ่มการฉีดตั้งแต่เดือนธันวาคม 2563 ซึ่งกรุงปักกิ่งเพียงแห่งเดียวฉีดวัคซีนให้กับประชาชนไปแล้ว อย่างน้อย
10 ล้านโดส โดยมีผู้ที่ได้รับวัคซีนครบ ทั้ง 2 โดส ประมาณ 3 ล้านคน ทั้งนี้ จีนอนุมัติการใช้วัคซีนโควิด-19 ที่ผลิต
ภายในประเทศ จำนวนทั้งสิ้น 4 ขนาน และตั้งเป้าฉีดวัคซีนให้กับประชาชน 560 ล้านคน หรือร้อยละ 40 ของ
ประชากรทั้งหมด กว่า 1,400 ล้านคน ภายในเดือนมิถุนายน 2564
2. มาตรการในประเทศไทย
• ปลัดกระทรวงมหาดไทย สั่งการไปยังผู้ว่าราชการจังหวัดทุกจังหวัด กำกับดูแลและกำชับการปฏิบัติ
ให้เป็นไปตามมาตรการป้องกันการแพร่ระบาดของกระทรวงสาธารณสุขอย่างเคร่งครัด โดยในการเข้าใช้บริการตลาด
และพื้นที่เสี่ยงอื่น ๆ ต้องจัดให้มีทางเข้าออกพื้นที่ทางเดียว พร้อมกำชับการปฏิบัติตามมาตรการสาธารณสุข D-M-H-T-T
เว้นระยะห่างระหว่างกัน สวมหน้ากากผ้า/หน้ากากอนามัยตลอดเวลา ล้างมือบ่อย ๆ ตรวจวัดอุณหภูมิร่างกาย
ก่อนเข้าพื้นที่และใช้แอปไทยชนะหรือหมอชนะอย่างเคร่งครัด
• สำนักงานคณะกรรมการอาหารและยา (อย.) ออกใบรับรองผ่านการประเมินเทคโนโลยีเครื่องมือแพทย์
ให้แก่ผลงานวิจัย "COXY-AMP" ชุดตรวจ COVID-19 ด้วยเทคนิคแลมป์เปลี่ยนสีในขั้นตอนเดียว ทีพั่ฒนาโดยทีมวิจัย
จากศูนย์พันธุวิศวกรรมและเทคโนโลยีชีวภาพแห่งชาติ (ไบโอเทค) สวทช. ร่วมกับคณะเวชศาสตร์เขตร้อน
มหาวิทยาลัยมหิดล ซึ่งเทคนิคแลมป์คือการเพิ่มจำนวนสารพันธุกรรมของเชื้อโรคอย่างจำเพาะเจาะจงภายใต้อุณหภูมิ
ที่คงที่ ขั้นตอนการใช้งานสามารถทำได้ง่าย หากมีการติดเชื้อไวรัส SARS-CoV-2 สีของสารในหลอดปฏิกิริยาจะเปลี่ยน
อัตโนมัติจากสีม่วงเป็นสีเหลือง ซึ่งสามารถอ่านผลได้ด้วยตาเปล่า มีประสิทธิภาพในการตรวจคัดกรองโควิด-19 จาก
การทดสอบชุดตรวจนี้กับตัวอย่าง 146 ตัวอย่าง พบว่ามีความไว (sensitivity) 92% ความจำเพาะ (Specificity) 100%
และความแม่นยำ (accuracy) 97% อีกทั้งยังสามารถแสดงผลได้ภายใน 75 นาที ซึ่งเร็วกว่าวิธี RT-PCR ถึง 2 เท่า
นอกจากนี้ราคาชุดตรวจ โควิด-19 แบบรวดเร็วมีต้นทุนในการตรวจคัดกรองเพียง 300 บาทต่อตัวอย่าง
• คณะสัตวแพทย์ จุฬาลงกรณ์มหาวิทยาลัย เผยผลโครงการวิจัย “การใช้สุนัขดมกลิ่นตรวจหาผู้ป่วยติดเชื้อ
โควิด-19 ที่ไม่แสดงอาการ” เนื่องจากการตรวจคัดกรองผู้ติดเชื้อโควิด-19 ด้วยเครื่องวัดอุณหภูมิเป็นวิธีการคัดกรองเบื้องต้น
และได้ผลสำหรับผู้ที่แสดงอาการแล้ว ส่วนผู้ที่ไม่แสดงอาการ เครื่องมือเหล่านี้ยังไม่สามารถตรวจพบได้ แต่สุนัขที่ได้รับ
การฝึกมาแล้วสามารถทำได้ จากการทดสอบ สุนัขมีความแม่นยำในการพบผู้ติดเชื้อแต่ไม่แสดงอาการสูงถึง 94.8%
การวิจัยใช้ระยะเวลาดำเนินการ 6 เดือน แบ่งเป็น 3 ระยะ โดยระยะแรกใช้เวลา 2 เดือน เป็นการทดสอบ
ความสามารถและฝึกสุนัขในการแยกแยะกลิ่นผู้ติดเชื้อได้อย่างแม่นยำ ว่องไว และแน่นอน โดยมีกองกำกับการตำรวจ
ตระเวนชายแดนที่ 43 และบริษัท พี คิว เอ แอสโซซิเอท จำกัด ร่วมสนับสนุนการเตรียมตัวและฝึกสุนัข ส่วนขั้นต่อไป
จะทดลองปฏิบัติจริงที่สนามบิน ท่าเรือ สถานที่ท่องเที่ยวยอดนิยม และฝึกสุนัขให้ดมกลิ่นจากเท้าของคน ส่วนใน
ระยะที่สาม เป็นการวิจัยต่อยอดเครื่องมือคัดกรองรูปแบบใหม่ เช่น เซ็นเซอร์เพื่อบ่งชี้ผู้เข้าข่ายติดเชื้อ
• การไฟฟ้าฝ่ายผลิตแห่งประเทศไทย (กฟผ.) พบลูกจ้างเหมาบริษัทปฏิบัติงานธุรการ ซึ่งทำงานในพื้นที่
อาคาร ท.100 สำนักงานกลาง กฟผ.จ.นนทบุรี เป็นผู้ป่วยยืนยันติดเชื้อโควิด-19 ทั้งนี้ กฟผ. ได้สั่งปิดอาคาร ท.100
เป็นเวลา 3 วัน ระหว่างวันที่ 16-18 มีนาคม 2564 เพื่อทำความสะอาดฉีดพ่นน้ำยาฆ่าเชื้ออาคาร รวมถึงพื้นที่ตลาด
หลังสวน กฟผ. สำหรับกลุ่มผู้สัมผัสเสี่ยงสูง ต้องเข้ารับการตรวจเชิงรุกและส่งเข้ากักตัวยังสถานที่ที่รัฐกำหนดเป็นเวลา
14 วัน ส่วนกลุ่มผู้ที่มีความเสี่ยงต่ำให้กักตัวเองและปฏิบัติงานจากที่พักอาศัย 14 วัน ตลอดจนกลุ่มผู้ที่ไม่มีความเสี่ยง
หรือพนักงานที่ทำงานในอาคารอื่น ๆ ให้ปฏิบัติงานนอกสถานที่ เพื่อเฝ้าดูอาการ ตลอดจนเป็นการควบคุมและลดการ
แพร่กระจายของเชื้อโรค
• จังหวัดเพชรบุรี เปิดเผยว่า มีการจัดตั้งสถานที่กักกัน Organization Quarantine ของบริษัท แคล-คอมพ์
อีเล็คโทรนิคส์ (ประเทศไทย) จำกัด (มหาชน) เพื่อรองรับการกักตัวของพนักงานผู้เชี่ยวชาญที่เป็นชาวต่างชาติ
เดินทางมาจากต่างประเทศ หากออกจากห้องกักกันเกิน 3 นาที ระยะการนับเวลาจาก 14 วันต้องเริ่มนับใหม่ทันที
• จังหวัดราชบุรี โรงเรียนนารีวิทยาประกาศหยุดเรียนเพื่อดำเนินการทำความสะอาด ฆ่าเชื้อ โดยอนุบาล
1 ถึง ม.3 เปิดเรียนในวันจันทร์ที่ 22 มีนาคม 2564 ระดับชั้นม.4-6 หยุดเรียน ตั้งแต่ 16-28 มีนาคม 2564 ช่วงระหว่าง
ที่หยุดเรียน จะมีการเรียนการสอนผ่านออนไลน์ เนื่องจากการแพร่ระบาดของเชื้อโควิด-19 ของตลาดบางแค มี
ครอบครัวของนักเรียนอยู่ด้วย
• จังหวัดประจวบคีรีขันธ์ แจ้งให้ประชาชนและผู้ค้าที่มีประวัติเดินทางไปตลาดในพื้นที่เขตบางแค ช่วงวันที่
20 กุมภาพันธ์ – 13 มีนาคม 2564 เข้ารับการตรวจหาเชื้อโควิด-19 พร้อมส่งทีมเจ้าหน้าที่สาธารณสุขออกสุ่มตรวจ
ผู้ค้าในตลาดต่าง ๆ ตั้งเป้าไม่ต่ำกว่าเดือนละ 250 ตัวอย่าง เพื่อป้องกันการแพร่ระบาดของโควิด-19 ขณะที่ในส่วน
ของการเตรียมความพร้อมบริหารจัดการวัคซีนป้องกันโควิด- 19 ล็อตแรกช่วงเดือนมิถุนายนนี้ ได้กำหนดสถานที่ฉีด
วัคซีนโควิด-19 ในโรงพยาบาลของรัฐ 8 แห่ง และโรงพยาบาลกรุงเทพ หัวหิน
3. ประเมนิความเสี่ยงสถานการณ์โรคติดเชือ้ไวรัสโคโรนา 2019
สถานการณ์การติดเชื้อไวรัสโคโรนา 2019 ในระดับโลก พบผู้ป่วยสะสมรวมมากกว่า 120 ล้านคน
โดยจำนวนผู้ป่วยรายวันพบว่าเริ่มมีแนวโน้มสูงขึ้นเล็กน้อยจากช่วงกลางเดือนกุมภาพันธ์ 2564 โดยเฉพาะในทวีป
ยุโรป และอเมริกาใต้ แต่ยังคงอยู่ในระดับต่ำกว่า 5 แสนคนต่อวัน ส่วนจำนวนผู้เสียชีวิตรายวันมีแนวโน้มลดลงใน
ระดับต่ำกว่า 1 หมื่นคนต่อวัน รวมผู้เสียชีวิตทั้งหมดมากกว่า 2.6 ล้านคน ส่วนในประเทศไทย พบผู้ติดเชื้อจากการ
ระบาดในระลอกใหม่ 22,917 ราย โดยมากกว่าสองในสามพบจากการคัดกรองเชิงรุก ซึ่งส่วนใหญ่เป็นแรงงาน
ต่างชาติ ส่วนจำนวนผู้ติดเชื้อรายวันในประเทศมีแนวโน้มเพิ่มสูงขึ้นจากสัปดาห์ที่ผ่านมา จากการพบกลุ่มก้อนของผู้
ติดเชื้อจากตลาดในย่านบางแค ซึ่งเกือบครึ่งหนึ่งของผู้ติดเชื้อในกลุ่มก้อนนี้เป็นแรงงานชาวเมียนมา ส่วนหนึ่ง (133
ราย) อยู่ระหว่างการสอบสวน โดยในส่วนที่สอบสวนแล้วเสร็จส่วนใหญ่เป็นกลุ่มผู้ค้าขายในตลาด (ร้อยละ 81.93)
รองลงมาเป็นผู้ซื้อ (ร้อยละ 14.46) และเป็นผู้สัมผัสอีก 3 ราย นอกจากนี้ยังเริ่มมีการพบผู้ติดเชื้อต่อเนื่องจากกลุ่ม
ก้อนนี้แพร่กระจายไปในจังหวัดใกล้เคียง จึงอาจพบการติดเชื้อในประเทศในกลุ่มจังหวัดภาคกลางได้อีกในสัปดาห์นี้
ความร่วมมือในการควบคุมป้องกันโรคจึงเป็นเรื่องที่สำคัญ ณ เวลานี้ โดยเฉพาะในกลุ่มจังหวัดเสี่ยง จึงขอความ
ร่วมมือพี่น้องประชาชน สวมใส่หน้ากากอนามัย ล้างมือบ่อย ๆ ลดการเดินทางที่ไม่จำเป็น โดยเฉพาะสถานที่เสี่ยงที่มี
คนรวมกันอยู่อย่างแออัด สแกนไทยชนะ หรือใช้หมอชนะเมื่อเดินทางไปยังที่ต่าง ๆ หากมีอาการไข้ ไอ เจ็บคอ มี
น้ำมูก หรือจมูกไม่รับกลิ่น ลิ้นไม่รับรส ให้รีบพบแพทย์ และเปิดเผยประวัติการเดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชือ้ไวรัสโคโรนา 2019
กรมควบคุมโรค กระทรวงสาธารณสุข