ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,643,483 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 424,509 ราย
จำนวนการตรวจทางหอ้งปฏิบัติการ 1,239,902 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
834,118 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 834,118 ราย
• คัดกรองผู้ที่เดินทางเข้า-ออกระหว่างประเทศ 3,900 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 221,325 ราย โรงพยาบาลรัฐ 608,805 ราย)
830,130 ราย
• อืน่ๆ 88 ราย
สถานการณ์ทัว่โลก
สถานการณ์ในประเทศ
ฉบับที่382 วันที่ 19 มกราคม 2564 เวลา 12.00 น.
1. ประเด็นทีน่าสนใจในต่างประเทศ ณ วันที่19 มกราคม 2564
• สหราชอาณาจักร รัฐมนตรี กล่าวว่า ครู ตำรวจ และผู้ที่ทำงานในร้านค้า จะถูกจัดให้อยู่ลำดับต้น ๆ ของ
บัญชีผู้ที่จะได้รับการฉีดวัคซีนป้องกันโควิด-19 โดยเฉพาะผู้ที่มีอายุมากกว่า 50 ปี
• ราชอาณาจักรนอร์เวย์ ผู้อำนวยการสถาบันสาธารณสุข เผยว่า ไม่พบหลักฐานความเกี่ยวข้องกัน
ระหว่างการเสียชีวิตของผู้สูงอายุ กับการรับวัคซีนที่พัฒนาโดยบริษัทไฟเซอร์ร่วมกับไบโอเอ็นเทค จาก 13 ราย
ที่วิเคราะห์โดยละเอียด ล้วนเป็นผู้สูงอายุที่มีความเปราะบางและมีโรคประจำตัวร้ายแรง และที่ สำคัญคือบ้านพัก
ผู้สูงอายุจะมีผู้เสียชีวิตเฉลี่ย 45 รายต่อวันเป็นปกติอยู่แล้ว ดังนั้นตัวเลขนี้จึงไม่ได้บ่งชี้ถึงความผิดปกติหรือเกี่ยวข้อง
อย่างไรก็ตาม ทางการไดเ้น้นย้ำให้แพทย์พิจารณาเป็นรายบุคคลว่าจะฉีดวัคซีนให้กับผู้ป่วยกลุ่มเปราะบางหรือมีอาการ
ป่วยรุนแรงหรือไม่ เนื่องจากมีการระบุว่าผลข้างเคียงของวัคซีนชนิด RNA เช่น เป็นไข้ คลื่นไส้ ซึ่งอาจทำให้อาการเดิม
ของผู้ป่วยกลุ่มเปราะบางแย่ลง ทั้งนี้ เดนมาร์ก ฟินแลนด์ ไอซ์แลนด์ และสวีเดน ก็พบการเสียชีวิตหลังฉีดวัคซีน
เช่นกัน แต่การเสียชีวิตไม่เกี่ยวข้องโดยตรงกับวัควีนที่ไดรั้บ
• สาธารณรัฐสิงคโปร์ คาดว่าสิงคโปร์แอร์ไลน์ (SIA) จะเป็นสายการบินแรกของโลกที่ให้ลูกเรือทุกคน
ได้รับวัคซีนป้องกันโควิด-19 โดยยืนยันว่าลูกเรือ นักบิน เจ้าหน้าที่ประจำ gate พนักงานต้อนรับบนเครื่องบินและทุก
คนที่ต้องติดต่อกับสาธารณะจะได้รับวัคซีนจากรัฐบาลสิงคโปร์
• สาธารณรัฐแอฟริกาใต้ ประธานร่วมคณะกรรมการวิทยาศาสตร์ของกระทรวงสาธารณสุขแอฟริกาใต้
ระบุว่า เชื้อโควิด-19 กลายพันธุ์ที่พบครั้งแรกในแอฟริกาใต้ สามารถแพร่เชื้อได้ง่ายกว่าสายพันธุ์เดิมถึงร้อยละ 50
แต่ยังไม่มีหลักฐานว่าเชื้อจะมีความรุนแรงมากกว่าสายพันธุ์ที่กำลังระบาดในปัจจุบัน
2. มาตรการในประเทศไทย
• จังหวัดยะลา ด่านพรมแดนไทย-มาเลเซีย ในพื้นที่ อ.เบตง จ.ยะลา คัดกรองแรงงานไทยที่เดินทาง
กลับมาจากมาเลเซีย พนักงานขับรถขนส่งสินค้าระหว่างประเทศ และลาดตระเวนตามแนวชายแดนเพื่อป้องกัน
การลักลอบเข้ามาของแรงงานต่างด้าว รวมถึงคนไทยที่อาจจะลักลอบเข้ามาอย่างผิดกฎหมาย เนื่องจากประเทศ
มาเลเซียยังคงมีผู้ติดเชื้อเพิ่มขึ้นอย่างต่อเนื่อง
• ปลัดกระทรวงสาธารณสุข ลงพื้นที่ติดตามสถานการณ์โรคโควิด-19 ณ จังหวัดสมุทรสาคร พบว่า
จังหวัดมีมาตรการควบคุมการแพร่เชื้อ คือ ลดการเคลื่อนย้ายของแรงงานต่างด้าวทั้งในจังหวัดและข้ามจังหวัด
วางแผนทยอยตรวจคัดกรองเชิงรุกในโรงงาน ตลาด และชุมชน จนถึงต้นเดือน ก.พ. 64 สำหรับสถานประกอบการซึ่ง
มีความเสี่ยงสูงที่จะเกิดการแพร่เชื้อ ได้ให้ความรู้และแนะนำมาตรการป้องกัน ทั้งการสวมหน้ากากอนามัย 100%
การล้างมือ โดยเฉพาะการจัดที่รับประทานอาหารต้องรักษาระยะห่าง การจัดให้มีสถานที่กักกันโรคในโรงงานกรณีมีผู้
ติดเชื้อ และได้กำชับให้สถานพยาบาลทุกแห่งเฝ้าระวังผู้เข้ารับบริการในคลินิกโรคทางเดินหายใจและผู้ป่วยที่มีอาการ
ปอดอักเสบ ทั้งคนไทยและต่างชาติ และให้รายงานสถานการณ์ทุกสัปดาห์
• จงัหวัดเชียงใหม่ เห็นชอบให้กิจกรรม ตลาดนัด หรือ ถนนคนเดิน สามารถเปิดดำเนินการได้ตั้งแต่วันที่
20 ม.ค. 64 เป็นต้นไป ภายใต้มาตรการการป้องกันโรคตามที่ศูนย์บริหารสถานการณ์แพร่ระบาดของโรคติดเชื้อไวรัส
โคโรนา 2019 กำหนดไว้อย่างเคร่งครัด ดังนั้นจึงขอให้องค์กรปกครองส่วนท้องถิ่นประชาสัมพันธ์ไปยังผู้ประกอบการ
เจ้าของตลาดนัด หรือ ถนนคนเดิน ในพื้นที่รับผิดชอบทราบต่อไป
• ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 กระทรวงมหาดไทย (ศบค.
มท.) เน้นย้ำมาตรการสกัดกั้นการลักลอบเข้าเมืองโดยผิดกฎหมาย โดยสั่งการไปยังผู้ว่าราชการจังหวัดทุกจังหวัด
ในพื้นที่จังหวัดชายแดน ให้เพิ่มความเข้มข้นในการเฝ้าระวังการลักลอบเข้าเมืองโดยผิดกฎหมายอย่างเข้มงวด ในพื้นที่
จังหวัดตอนใน ให้ตรวจตรา กำกับดูแลสถานประกอบการ รวมทั้งภาคเอกชน มิให้จ้างแรงงานต่างด้าวที่ผิดกฎหมาย
ที่เดินทางเข้ามาในราชอาณาจักรในห้วงเวลานี้
3. ประเมนิความเสี่ยงสถานการณ์โรคติดเชือ้ไวรัสโคโรนา 2019
จากการติดตามสถานการณ์การระบาดของไวรัสโคโรนา 2019 พบว่า ณ วันที่ 19 มกราคม 2564 ประเทศไทย
มีผู้ติดเชื้อยืนยันสะสมทั้งสิ้น 12,594 ราย เป็นการติดเชื้อระลอกใหม่ 8,357 ราย โดยผู้ติดเชื้อรายใหม่ในวันนี้
มีจำนวน 171 ราย เป็นการติดเชื้อในประเทศ 158 ราย ถึงแม้จำนวนผู้ติดเชื้อจะลดลงจากวันก่อนหน้า แต่อย่างไรก็ตาม
ยังคงพบผู้ติดเชื้อจากการค้นหาเชิงรุกในชุมชนและผู้ป่วยที่เข้ามาตรวจในสถานพยาบาลอย่างต่อเนื่องในหลายจังหวัด
จึงขอความร่วมมือประชาชนและผู้ดูแลสถานประกอบการ โดยเฉพาะในพื้นที่ที่ยังคงพบผู้ติดเชื้ออย่างต่อเนื่อง
ในการปฏิบัติตามมาตรการป้องกันโรคอย่างเคร่งครัด
ทีมตระหนักรู้สถานการณ์ในภาวะฉกุเฉิน
กรณีโรคติดเชือ้ไวรัสโคโรนา 2019
กรมควบคุมโรค กระทรวงสาธารณสุข