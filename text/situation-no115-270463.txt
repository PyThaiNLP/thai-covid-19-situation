ฉบับที่ 115 วันที่ 27 เมษายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 27 เมษายน จำนวน 3,004,116 ราย มีอาการรุนแรง 57,568
ราย เสียชีวิต 207,118 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา987,322 ราย
สเปน 226,629 ราย อิตาลี197,675 ราย ฝรั่งเศส 162,100 ราย เยอรมนี157,770 ราย สหราชอาณาจักร 152,840
ราย ตุรกี110,130 ราย อิหร่าน 90,481 ราย รัสเซีย 87,147 ราย และจีน 83,913 ราย (รวม ฮ่องกง 1,038 ราย มาเก๊า
45 ราย)
ประเด็นที่น่าสนใจในต่างประเทศ ณ วันที่ 27 เมษายน 2563
- องค์การอนามัยโลก ประกาศเตือนว่าปัจจุบันไม่มีหลักฐานบ่งชี้ผู้ป่วยที่หายจากโรคติดเชื้อไวรัสโค
โรนา2019 จะมีแอนติบอดีและจะปลอดภัยจากการติดเชื้อซ้ำแม้ผลการศึกษาจำนวนมากพบว่าผู้ป่วยที่หายดีจะ
มีแอนติบอดีเชื้อไวรัสโคโรนาสายพันธุ์ใหม่ (SASRS-CoV-2) แต่ อดีตผู้ป่วยบางส่วนมีแอนติบอดีที่มีฤทธิ์ลบล้าง
(Neutralizing antibody) ในกระแสเลือดระดับต่ำมาก จนถึงวันที่ 24 เมษายน ยังไม่มีผลการศึกษาที่ระบุว่าการมี
แอนติบอดีตอ่ไวรัสโคโรนาสายพันธุ์ใหม่ในร่างกายจะยับยั้งการติดเชื้อไวรัสฯ ขณะบางประเทศเสนอแนวคิด ยึดถือ
การตรวจพบแอนติบอดีต่อไวรัสโคโรนาสายพันธุ์ใหม่เป็นหลักเกณฑ์ออก “หนังสือรับรองภูมิคุ้มกัน หรือใบรับรอง
สถานะไร้ความเสี่ยง” เพื่อช่วยให้บุคคลสามารถเดินทางหรือกลับไปทำงานได้ แต่องค์การอนามัยโลกยืนยันว่ายัง
ขาดหลักฐานเกี่ยวกับประสิทธิภาพของภูมิคุ้มกันจากแอนติบอดีเกิดใหม่ที่เพียงพอจะรับประกันความแม่นยำของ
เอกสารรับรองดังกล่าว โดยการใช้เอกสารเหล่านั้นอาจเพิ่มความเสี่ยงของการแพร่ระบาด องค์การอนามัยโลก
สนับสนุนให้เพิ่มการตรวจทานผลทดสอบจากห้องปฏิบัติการที่ตรวจหาแอนติบอดีต่อไวรัสโคโรนาสายพันธุ์ใหม่ใน
มนุษย์รวมถึงผลทดสอบภูมิคุ้มกันทางซีรัมวิทยาเพื่อยืนยันความแม่นยำและความน่าเชื่อถือ
- ประเทศญี่ปุ่น สถานเอกอัครราชทูต ณ กรุงโตเกียว รายงานสถานการณ์ผู้ติดเชื้อไวรัสโคโรนา
2019 รวม 13,231 ราย เพิ่มขึ้น 368 ราย เสียชีวิต 360 ราย (เพิ่ม 15 ราย) จังหวัดที่มีการติดเชื้อมากที่สุด 5
อันดับแรก ได้แก่ กรุงโตเกียว 3,836 ราย โอซากา1,475 ราย คานากาวะ938 ราย ไซตามะและชิบะ799 ราย
ทั้งนี้กรุงโตเกียวพบผู้ติดเชื้อเพิ่มขึ้น 103 รายและเสียชีวิต 7 รายทำให้จำนวนผู้เสียชีวิตในกรุงโตเกียวรวม 100
ราย (เป็นการติดเชื้อในโรงพยาบาล Ejiu General จำนวน 34 ราย) ฮอกไกโดพบผู้ติดเชื้อเพิ่ม 39 ราย โดยเฉพาะ
เมืองซัปโปโรแห่งเดียวมีจำนวน 26 ราย ในจำนวนนี้ 17 รายไม่ทราบเส้นทางการติดเชื้อและยังพบการติดเชื้อแบบ
กลุ่มก้อนตามโรงพยาบาล ส่วนจำนวนผู้ติดเชื้อบนเรือ Costa Atlantica เพิ่มขึ้น 57 ราย รวมทั้งสิ้น 148 ราย
จากลูกเรือ 623 คน ผู้เชี่ยวชาญของญี่ปุ่นชี้แจงว่าจำนวนผู้ติดเชื้อมิได้ลดลงมากเท่าที่คาดการณ์ไว้ รัฐบาลอาจ
จำเป็นต้องขยายเวลาประกาศสถานการณ์ฉุกเฉินต่อไปหลังวันที่ 6 พฤษภาคม 2563 ทั้งนี้ รัฐมนตรีทีดู่แลด้านการ
ฟื้นฟูเศรษฐกิจได้ให้สัมภาษณ์ในรายการ NHK Special เมื่อวันที่ 25 เมษายน 2563 ว่ารัฐบาลจะพิจารณาการ
ประกาศสถานการณ์ฉุกเฉินอย่างถี่ถ้วนเพื่อไม่ให้ผลกระทบต่อทั้งระบบการศึกษาและภาคธุรกิจต่าง ๆ
- สาธารณรัฐประชาชนจีน เด็กนักเรียนชั้นประถมศึกษาปีที่ 1-3 จากโรงเรียนหยางเจิ้ง ในเมือง
หางโจว มณฑลเจ้อเจียง เปิดเรียนพร้อมสวมหมวก 1 เมตรซึ่งถูกคิดค้นมาเพื่อสร้างระยะห่างทางสังคมไม่ให้เด็ก
เข้าใกล้กันเกินไปแม้การระบาดของไวรัสโคโรนา2019 ทุเลาลง
- ประเทศสเปน ทยอยปลดมาตรการล็อกดาวน์สกัดโรคไวรัสโคโรนา2019 โดยอนุญาตให้เด็ก ๆ
อายุต่ำกว่า14 ปีออกมาเล่นข้างนอกเป็นครั้งแรกในรอบ 6 สัปดาห์โดยสามารถทำกิจกรรมนอกบ้าน 1 ชั่วโมงต่อ
วัน แต่ต้องอยู่ภายในระยะ1 กิโลเมตรจากที่พัก
- ประเทศสหรัฐอเมริกาเริ่มสั่งปลดมาตรการล็อกดาวน์แม้ว่ายังคงมีการรณรงค์ให้เว้นระยะห่าง
ทางสังคมตลอดช่วงฤดูร้อนนี้เพื่อป้องกันการระบาดของโรคระลอก 2 เพื่อการฟื้นฟูเศรษฐกิจที่ได้รับผลกระทบ
อย่างหนักจากการระบาดของโรคไวรัสโคโรนา2019 ทำให้หลายรัฐมีแผนการปลดมาตรการตามวิสัยทัศน์ของ
ประธานาธิบดีโดนัลด์ทรัมป์และเสียงเรียกร้องจากประชาชน
- ประเทศอิตาลีนายกรัฐมนตรีเปิดแผนผ่อนคลายมาตรการปิดเมือง ตั้งแต่วันที่ 4 พฤษภาคมนี้
โดยเริ่มจากการให้ภาคธุรกิจบางส่วนเปิดทำการได้ ได้แก่ โรงงาน บริษัทก่อสร้าง และผู้ค้าส่งบางแห่ง จากนั้นอีก 2
สัปดาห์ถัดมาจะอนุญาตให้ห้างค้าปลีกเปิดทำการ สวนสาธารณะต่าง ๆ จะกลับมาเปิดอีกครั้ง และอนุญาตให้
ประชาชนจัดพิธีศพได้แต่ต้องมีผู้ร่วมงานไม่เกิน 15 คน และจำกัดจำนวนการพบปะญาติพี่น้อง ที่พิพิธภัณฑ์และ
ห้องสมุดจะเปิดทำการ ในวันที่ 18 พฤษภาคม ส่วนร้านอาหารและบาร์ต่าง ๆ จะอนุญาตให้เปิดทำการได้เต็ม
รูปแบบช่วงต้นเดือนมิถุนายน แต่ก่อนหน้านั้นสามารถขายอาหารให้ลูกค้าแบบซื้อกลับไปกินที่บ้านหรือที่ทำงาน
สำหรับโรงเรียนจะปิดไปจนถึงเดือนกันยายน และอนุญาตให้ประชาชนเดินทางภายในภูมิภาคของตนเองได้
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
26 เมษายน 2563 รวมทั้งสิ้น 37,781 เที่ยวบิน ผู้เดินทางได้รับการคัดกรองสะสมรวม 4,410,614 ราย พบผู้ป่วยที่มี
อาการเข้าได้ตามนิยามการคัดกรองจำนวน 845 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 26 เมษายน 2563 มียอดการคัดกรองเรือสะสม 1,905 ลำมีผู้ที่เดินทางได้รับการคัดกรองสะสมรวม 139,540
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 26 เมษายน 2563 มีผู้ได้รับการคัดกรองสะสมรวม 1,845,120 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
27 เมษายน 2563 ได้ทำการคัดกรองรวมทั้งสิ้น 163,675 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 847 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 27 เมษายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 2,248
ราย รวมยอดผู้ป่วยสะสมทั้งหมด จำนวน 55,486 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวน
ผู้ป่วย
สะสม
ผู้ป่วยที่มีอาการเข้าได้ตามนิยาม 55,486 ราย
● คัดกรองพบที่สนามบิน (สุวรรณภูมิ(776) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
845 ราย
2 ราย
• เข้ารับการรักษาที่โรงพยาบาลด้วยตนเอง 54,551 ราย
ประเภทของผู้ป่วย
จำนวน
ผู้ป่วย
สะสม
(โรงพยาบาลเอกชน 20,591 ราย โรงพยาบาลรัฐ 32,662 ราย
และอยู่ระหว่างการสอบสวน 1,298 ราย)
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
2,931 ราย
2,652 ราย
227 ราย
52 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
2,931 ราย
2,427 ราย
504 ราย
78 ราย
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 2,931 ราย รักษาหายและแพทย์ให้กลับ
บ้าน 2,652 ราย ผู้ป่วยยืนยันที่เสียชีวิต 52 ราย
ตั้งแต่วันที่ 18 มกราคม ถึงวันที่ 24 เมษายน 2563 (สัปดาห์ที่ 17) มีจำนวนการตรวจวินิจฉัยโรคติดเชื้อไวรัส
โคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-
PCR ทั้งหมด 178,083 ตัวอย่าง คิดเป็นจำนวนการตรวจวินิจฉัยเฉลี่ยวันละ3,700 ราย แบ่งเป็นผู้ป่วยที่มีอาการตาม
นิยามการเฝ้าระวังโรค 55,486 ราย และผู้ป่วยที่มีอาการไม่เข้าเกณฑ์การเฝ้าระวังโรค 122,597 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 27 เมษายน พบผู้ป่วยยืนยันที่มีประวัติ
เดินทางมาจากต่างประเทศเพิ่มขึ้น 2 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 78
ราย เป็นคนไทยที่กลับมาจากประเทศอินโดนีเซีย 62 ราย สหรัฐอเมริกา9 ราย สหรัฐอาหรับเอมิเรตส์4 ราย
สหราชอาณาจักร 2 ราย เนเธอร์แลนด์1 ราย แบ่งเป็น จังหวัดสงขลา18 ราย สตูล 19 ราย ปัตตานี12 ราย ยะลา
8 ราย กรุงเทพมหานคร 9 ราย นราธิวาส 5 ราย ชลบุรี4 ราย และกระบี่ 3 ราย วันที่ 25 เมษายน 2563 พบผู้ป่วย
ยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลาอำเภอสะเดาจังหวัดสงขลาจำนวน 42 ราย
มีสัญชาติพม่า34 ราย เวียดนาม 3 ราย มาเลเซีย 2 ราย เยเมน 1 รายกัมพูชา1 ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 99 ปี) เพศชาย 1,610 ราย เพศหญิง 1,321 ราย (ชาย:หญิง = 1.22:1) สัญชาติไทย 2,531 ราย จีน 33 ราย
ฝรั่งเศส 24 ราย อังกฤษ 23 ราย พม่า51 ราย รัสเซีย 12 ราย ญี่ปุ่น 11 ราย อเมริกา10 ราย แคนาดา8 ราย อิตาลี8
ราย อินเดีย 8 ราย เยอรมนี6 ราย สวีเดน 6 ราย เดนมาร์ก 5 ราย เบลเยียม 5 ราย สวิตเซอร์แลนด์5 ราย สิงคโปร์5
ราย ปากีสถาน 4 ราย ออสเตรเลีย 4 ราย ฟิลิปปินส์4 ราย เวียดนาม 4 ราย เกาหลีใต้ 3 ราย อินโดนีเซีย 3 ราย โปรตุเกส
2 ราย สเปน 2 ราย กัมพูชา3 ราย มาเลเซีย 4 ราย แอลเบเนีย 2 ราย ลาว 2 ราย คาซัคสถาน 2 ราย อุซเบกิสถาน 1 ราย
อิหร่าน 1 ราย นิวซีแลนด์1 ราย ฟินแลนด์1 ราย ยูเครน 1 ราย ไต้หวัน 1 ราย เซอร์เบีย 1 ราย ไลบีเรีย 1 ราย ฮังการี1
ราย เม็กซิโก 1 ราย ตูนีเซีย 1 ราย อินเดีย/ไทย 1 ราย เนเธอร์แลนด์1 ราย บราซิล 1 ราย อิสราเอล 1 ราย ปาเลสไตน์1
ราย มาลี1 ราย เยเมน 1 ราย ไม่ทราบ 123 ราย ประวัติโรคประจำตัวที่พบ ได้แก่ ความดันโลหิตสูง (27 ราย) ภูมิแพ้ (19
ราย) เบาหวานและความดันโลหิตสูง (13 ราย) เบาหวาน (10 ราย) หอบหืด (8 ราย) ไขมันในเลือดสูง (3 ราย) ไทรอยด์(3
ราย) ความดันโลหิตสูงและไขมันในเลือดสูง (3 ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี(2 ราย) ความดัน
โลหิตต่ำ(1 ราย) เบาหวานและความดันโลหิตสูง และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์
(1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย) เบาหวาน ความดันโลหิตสูง และไตวายเรื้อรัง
(1 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง และเกาต์(1 ราย) เบาหวานและไตวายเรื้อรัง (1
ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือด
สูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ดเลือดขาว (1 ราย) เบาหวาน ปลายประสาท
อักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบ
และมะเร็งเต้านม (1 ราย) มะเร็งปากมดลูกและติดเชื้อเอชไอวี(1 ราย) ภาวะซึมเศร้าที่เกิดจากการปรับตัว (1 ราย) มะเร็ง
ต่อมน้ำลาย (1 ราย) ไซนัส (1 ราย) โลหิตจาง ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง
พาร์กินสัน (1 ราย) เกล็ดเลือดต่ำ(1 ราย) ไมเกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมัน
ในเลือดสูงและติดเชื้อเอชไอวี(1 ราย) เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย)
ซึมเศร้า(1 ราย) ลิ้นหัวใจรั่ว (1 ราย) วัณโรคและติดเชื้อเอชไอวี(1 ราย) เบาหวานและสะเก็ดเงิน (1ราย) รูมาตอยด์(1
ราย) ติดเชื้อเอชไอวีเบาหวาน ไตเรื้อรัง ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย)
เบาหวาน ความดันโลหิตสูงและหอบหืด (1 ราย) ไวรัสตับอักเสบบี(1 ราย) เบาหวานและไซนัส (1 ราย) หลอดเลือดหัวใจ
ตีบสามเส้นและหลอดเลือดสมอง (1 ราย) แพ้ภูมิตัวเอง (1 ราย) ไม่มีโรคประจำตัว (2,797 ราย) พบผู้ป่วยจากการคัด
กรองที่สนามบิน 40 ราย (ในจำนวนนี้เป็นพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง
1,747 ราย จากการติดตามผู้สัมผัส 1,004 ราย และวันที่ 27 เมษายน 2563 พบผู้ป่วยจากการค้นหาเชิงรุก (Active Case
finding) 4 ราย พบในจังหวัดยะลา4 ราย
3. มาตรการในประเทศไทย
• ผลการประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019
นายกรัฐมนตรีและรัฐมนตรีว่าการกระทรวงกลาโหม ได้พิจารณาการประกาศใช้ พระราชกำหนดการบริหาร
ราชการในสถานการณ์ฉุกเฉิน ต่ออีก 1 เดือน ถึงวันที่ 31 พฤษภาคม 2563 โดยห้ามออกจากเคหะสถานตั้งแต่
เวลา22.00 – 04.00 น. ห้ามการบินเข้ามาในราชอาณาจักร และห้ามเคลื่อนย้ายบุคคล ส่วนมาตรการผ่อน
ปรนต่างๆนั้นจะอนุญาตให้ผู้ประกอบการสามารถดำเนินการได้โดยจะพิจารณาตามความเหมาะสม และมีมติ
ให้เลื่อนวันหยุดนักขัตฤกษ์ของเดือนพฤษภาคมทั้งหมดออกไปก่อน ได้แก่ วันแรงงานแห่งชาติ(1 พฤษภาคม)
วันฉัตรมงคล (4 พฤษภาคม) วันวิสาขบูชา(6 พฤษภาคม) และวันพืชมงคล (11 พฤษภาคม) โดยจะนำเสนอ
เข้าที่ประชุมคณะรัฐมนตรีในวันพรุ่งนี้ โดยรัฐบาลจะพิจารณาชดเชยวันหยุดในภายหลัง เช่นเดียวกับวัน
สงกรานต์ที่มีมติเลื่อนไปก่อนหน้านี้
• สำนักงานการบินพลเรือนแห่งประเทศไทย (กพท.) ประกาศห้ามอากาศยานทำการบินเข้าสู่
ประเทศไทยเป็นการชั่วคราว (ฉบับที่4) โดยมีสาระสำคัญ ดังนี้ 1.ห้ามอากาศยานขนส่งคนโดยสารทำการบินเข้า
สู่ประเทศไทย ตั้งแต่วันที่ 1 พฤษภาคม 2563 เวลา00.01 ถึงวันที่31 พฤษภาคม 2563 เวลา23.59 น. 2.การ
อนุญาตการบินที่สำนักงานการบินพลเรือนแห่งประเทศไทยได้ออกแก่อากาศยานโดยสารสำหรับการบินเข้าสู่
ประเทศไทยในระยะเวลาตามข้อ 1 เป็นอันยกเลิก 3.ข้อห้ามตาม 1 ไม่รวมถึงอากาศยานดังต่อไปนี้ อากาศยาน
ราชการหรือที่ใช้ในราชการทหาร (State or Military aircraft) อากาศยานที่ขอลงฉุกเฉิน (Emergency
Landing) อากาศยานที่ขอลงทางเทคนิค (Technical landing) โดยไม่มีผู้โดยสารออกจากเครื่อง อากาศยานที่
ทำการบินเพื่อให้ความช่วยเหลือทางมนุษยธรรม การบินทางการแพทย์หรือการขนส่งสิ่งของเพื่อสงเคราะห์แก่ผู้
ได้รับผลกระทบจากโรคติดเชื้อไวรัสโคโรนา2019 (Humanitarian aid, medical and relief flights) อากาศ
ยานที่ได้รับอนุญาตให้ทำการบินรับส่งบุคคลกลับประเทศไทยหรือกลับภูมิลำเนา(Repatriation) อากาศยาน
ขนส่งสินค้า(Cargo aircraft) 4.บุคคลหรือผู้โดยสารบนอากาศยานตามข้อ 3 อยู่ภายใต้ข้อบังคับมาตการควบคุม
โรคติดต่อตามที่กำหนดในกฎหมายว่าด้วยโรคติดต่อ เช่น การกักตัวเป็นเวลา14 วัน
• บริษัท การบินไทย จำกัด (มหาชน) ให้ความร่วมมือกับกระทรวงการต่างประเทศของไทย
สถานเอกอัครราชทูตออสเตรเลียประจำประเทศไทย และสถานเอกอัครราชทูตนิวซีแลนด์ประจำประเทศไทย
จัดเที่ยวบินพิเศษเช่าเหมาลำระหว่างวันที่ 25-27 เมษายน 2563 ในเส้นทางไป-กลับ กรุงเทพฯ –ซิดนีย์และ
กรุงเทพฯ – โอ๊คแลนด์เพื่อรับผู้โดยสารชาวไทยที่ตกค้างในประเทศออสเตรเลียและนิวซีแลนด์รวมทั้งส่งชาว
ต่างประเทศที่ตกค้างในประเทศไทย จากมาตรการป้องกันการแพร่ระบาดของโรคติดเชื้อไวรัสโคโรนา2019
โดยมีผู้โดยสารคนไทยจำนวน 207 คนจากออสเตรเลียกลับประเทศไทยเที่ยวบิน TG478 เส้นทาง ซิดนีย์–
กรุงเทพฯ ออกจากซิดนีย์เวลา10.05 น. (เวลาท้องถิ่น) ถึงกรุงเทพฯ เวลา16.05 น.
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข