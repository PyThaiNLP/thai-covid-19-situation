   
 
 
 
 
ฉบับที่ 10 วันที่ 13 มกราคม 2563  เวลา 17.30 น. 
 
1. สถานการณ์ในต่างประเทศ 
วันที่ 12 มกราคม 2563 สาธารณรัฐประชาชนจีน รายงานจำนวนผู้ป่วยโรคปอดอักเสบจากเชื้อไวรัสทั้งสิ้น  
59 ราย โดย 41 ราย มีผลตรวจทางห้องปฏิบัติการพบเชื้อไวรัสโคโรนา สายพันธุ์ใหม่ ในจำนวนนี้เสียชีวิต 1 ราย 
อาการรุนแรงอยู่ในภาวะวิกฤต 7 ราย อาการดีขึ้นออกจากโรงพยาบาลแล้ว 6 ราย พบผู้สัมผัสที่อยู่ภายใต้การสังเกต
อาการ 763 ราย   
วันที่ 12 มกราคม 2563 เขตการปกครองพิเศษฮ่องกงพบผู้เดินทางจากเมืองอู่ฮั่นเข้าได้กับเกณฑ์ทั้งหมด  
67 ราย อาการดีขึ้นออกจากโรงพยาบาลแล้ว 52 ราย ผลตรวจทางห้องปฏิบัติการของผู้ป่วย 48 ราย พบเชื้ออ่ืน 
ที่ไม่ใช่เชื้อไวรัสโคโรนา สายพันธุ์ใหม่   
วันที่ 10 มกราคม 2563 ประเทศสิงคโปร์ พบผู้ป่วยสงสัยโรคปอดอักเสบจากเชื้อไวรัสโคโรนา สายพันธุ์ใหม่ 
1 ราย ผลตรวจทางห้องปฏิบัติการไม่พบเชื้อไวรัสโคโรนา ขณะนี้รักษาตัวอยู่ในโรงพยาบาลเพ่ือสังเกตอาการอย่าง
ใกล้ชิด  
วันที่ 9 มกราคม 2563 ประเทศไต้หวัน พบผู้ป่วยเข้าได้กับเกณฑ์การเฝ้าระวัง 13 ราย อาการดีขึ้น 
ออกจากโรงพยาบาลแล้ว 11 ราย ยังรักษาตัวอยู่ในโรงพยาบาล 2 ราย อยู่ระหว่างรอผลตรวจทางห้องปฏิบัตกิาร     
           วันที่ 8 มกราคม 2563 สาธารณรัฐเกาหลี พบผู้ป่วยสงสัยโรคปอดอักเสบจากเชื้อไวรัสโคโรนา สายพันธุ์ใหม่  
1 ราย อยู่ระหว่างรอผลตรวจทางห้องปฏิบัติการ และติดตามอาการผู้สัมผัสจำนวน 29 ราย 
2. มาตรการในต่างประเทศ 
ประเทศต่างๆ เช่น สหรัฐอเมริกา เขตการปกครองพิเศษฮ่องกง ไต้หวัน สิงคโปร์ มาเลเซีย เวียดนาม 
เกาหลีใต้ และฟิลิปปินส์ ใช้มาตรการเฝ้าระวังคัดกรองผู้ที่มีอาการไข้ร่วมกับอาการระบบทางเดินหายใจเฉียบพลัน 
และมีประวัติเดินทางมาจากเมืองอู่ฮั่น (Wuhan) มณฑลหูเป่ย (Hubei) สาธารณรัฐประชาชนจีน พร้อมทั้งแจ้ง
เตือนประชาชนให้ระมัดระวังและป้องกันตนเองจากการติดเชื้อ  
3. สถานการณ์ภายในประเทศ 
กรมควบคุมโรคได้ดำเนินการเฝ้าระวังคัดกรองผู้โดยสารเครื่องบินในเส้นทางที่บินตรงมาจากเมืองอู่ฮ่ัน 
ประเทศจีน ณ ท่าอากาศยานสุวรรณภูมิ ท่าอากาศยานดอนเมือง ท่าอากาศยานเชียงใหม่และท่าอากาศยานภูเก็ต  
ตั้งแต่วันที่ 3 – 13 มกราคม 2563 จำนวน 65 เที่ยวบิน ผู้เดินทางและลูกเรือได้รับการคัดกรอง ทั้งสิ้น 10,065 
ราย พบผู้ป่วยที่มีอาการเข้าได้ตามนิยาม 15 ราย นอกจากนี้มีผู้ป่วยที่มีอาการเข้าตามนิยามไปรับการตรวจรักษา 
ที่โรงพยาบาล 7 ราย ไม่พบผู้ป่วยอาการรุนแรง ผู้ป่วยอาการดีขึ้นและได้กลับบ้านแล้วจำนวน 8 ราย ผู้ป่วย 9 ราย
ที่ทราบเชื้อที่เป็นสาเหตุและได้รับการวินิจฉัยสุดท้ายประกอบด้วย  Influenza A 5 ราย, Influenza B 1 ราย, 
Influenza C 1 ราย, Adenovirus 1 ราย Coronavirus OC43 1 ราย และรอผลตรวจวินิจฉัยทางห้องปฏิบัติการ 
6 ราย รายละเอียดดังตาราง  
 
 
 
 
   
 
 
 
 
 
ตาราง สรุปสถานการณ์การคัดกรองผู้ป่วยสงสัยโรคปอดอักเสบจากเชื้อไวรัสโคโรนา สายพันธุ์ใหม่ ในประเทศไทย 
 
สถานการณ์ จำนวนผู้ป่วย PUI สะสม 
จำนวนผู้ป่วยท่ีมีอาการเข้าได้ตามนิยาม 15 ราย 
● คัดกรองพบที่สนามบิน 10 ราย 
● เข้ารับการรักษาท่ีโรงพยาบาลด้วยตนเอง  5 ราย 
เสียชีวิต 0 ราย 
อาการรุนแรง 0 ราย 
อาการดีขึ้นและออกจากโรงพยาบาลแล้ว 8 ราย 
 
4. สิ่งท่ีได้ดำเนินการไปแล้ว  
● ประชุมหารือผู้บริหารระดับสูงและผู้เชี ่ยวชาญ เพื่อประเมินสถานการณ์และวางแผนดำเนินงานในช่วง
เทศกาลตรุษจีนอย่างใกล้ชิด จำนวน 2 ครั้ง  
● แจ้งเตือน (Travel notice) โรคปอดอักเสบจากเชื้อไวรัสโคโรนาสายพันธุ์ใหม่ ในประเทศจีน (เมืองอู่ฮ่ัน) บน 
website กรมควบคุมโรค กระทรวงสาธารณสุข 
● ทำหนังสือเรียนรองนายกรัฐมนตรีและรัฐมนตรีว่าการกระทรวงสาธารณสุข เพื่อรายงานสถานการณ์และ
มาตรการเฝ้าระวังป้องกันโรคปอดอักเสบจากเชื้อไวรัสโคโรนาสายพันธุ์ใหม ่
● รองนายกรัฐมนตรีและรัฐมนตรีว่าการกระทรวงสาธารณสุข แถลงข่าว วันที่ 13 มกราคม 2563 เรื่องพบ
ผู้ป่วยโรคปอดอักเสบจากเชื้อไวรัสโคโรนาสายพันธุ์ใหม่ และมาตรการเฝ้าระวังและป้องกันควบคุม 
● หารือกับสายการบิน Thai Air Asia ณ สนามบินดอนเมือง และสายการบิน China Southern Airlines  
ณ สนามบินสุวรรณภูมิ ประเด็นการคัดกรองผู้เดินทางก่อนขึ้นเครื่อง และการทำความสะอาด การฆ่าเชื้อ
ภายในเครื่องบินทุกเที่ยวบินที่มาจากเมืองอู่ฮ่ัน 
● ประสานงานกับสถานทูตจีนเพื่อขอความร่วมมือให้เป็นสื่อกลางในการติดตามผู้ป่วยชาวจีน และสื่อสารกับ
คนจีนให้เข้าใจมาตรการตามกฎหมาย พรบ.โรคติดต่อ พ.ศ.2558 
● เผยแพร่คู่มือแนวทางในการเฝ้าระวัง สอบสวนโรค และแนวทางเวชปฏิบัติ (CPG) กรณีผู้ป่วยสงสัยโรคปอด
อักเสบจากเชื้อไวรัสโคโรนา สายพันธุ์ใหม่ พร้อมทั้งแจ้งช่องทางการส่งต่อข้อมูลผู้ป่วยและผู้ป่วยสงสัยโรค
ปอดอักเสบจากเชื้อไวรัสโคโรนา สายพันธุ์ใหม่ ไปรษณีย์อิเล็กทรอนิกส์กลุ่มภารกิจตระหนักรู้สถานการณ์
สาธารณสุข (viralpneumoniasat@ddc.mail.go.th) 
● จัดทำแนวทางเวชปฏิบัติการดูแลผู้ป่วยและผู้ป่วยสงสัยโรคปอดอักเสบจากเชื้อไวรัสโคโรนา สายพันธุ์ใหม ่
● จัดทำแนวทางการบริหารจัดการภาวะฉุกเฉินเพ่ือเฝ้าระวัง ป้องกัน และควบคุมโรคปอดอักเสบจากเชื้อไวรัส
โคโรนา สายพันธุ์ใหม่ 
 
   
 
 
 
 
 
● เผยแพร่สถานการณ์โรคปอดอักเสบจากเชื้อไวรัสโคโรนา สายพันธุ์ใหม่ กับสาธารณชน 
● สำรวจความพร้อมของห้องแยกความดันลบ (Negative Pressure Room) เวชภัณฑ์ยาและเวชภัณฑ์ท่ีมิใช่ยา  
● จัดทำเว็บไซต์และฐานข้อมูลผู้ป่วยสงสัยโรคปอดอักเสบจากเชื้อไวรัสโคโรนา สายพันธุ์ใหม่ 
5. สิ่งท่ีกำลังดำเนินการ 
● ติดตามอาการผู้สัมผัสที่มีความเสี่ยงสูง รวม 40 ราย และรวบรวมข้อมูลสำหรับการติดตามผู ้สัมผัส 
ที่มีความเสี่ยงต่ำ จำนวน 145 ราย 
● ติดตามสถานการณ์ข่าวสารผู้ป่วยในต่างประเทศอย่างใกล้ชิดและต่อเนื่อง 
● ดำเนินการเฝ้าระวัง ส่งต่อผู้ป่วยสงสัยจากด่านควบคุมโรคติดต่อระหว่างประเทศไปยังโรงพยาบาล  
ที่กำหนด 
6. ประเด็นที่ต้องดำเนินการในระยะต่อไป 
● ประชุมหารือ แนวทาง การเตรียมการและการดำเนินงานในระดับนโยบายระหว่างผู้บริหารระดับสูงของ
หน่วยงานที่เกี่ยวข้องทั้งภายในและภายนอกกระทรวงสาธารณสุข เช่น กระทรวงการท่องเที่ยวและกีฬา 
กระทรวงคมนาคม และกระทรวงการต่างประเทศ  
● สำนักงานปลัดกระทรวงสาธารณสุข แจ้งนายแพทย์สาธารณสุขจังหวัดและกรุงเทพมหานคร ดำเนินการ
เฝ้าระวังและเตรียมรับสถานการณ์ และติดตามความพร้อมของการจัดเตรียมห้องแยกความดันลบ 
(Negative Pressure Room) ของโรงพยาบาลศูนย์และโรงพยาบาลทั่วไปทุกแห่ง 
● กรมสนับสนุนบริการสุขภาพทำหนังสือแจ้งโรงพยาบาลเอกชนและคลินิก เพ่ือให้ปฏิบัติตามแนวทาง 
มาตรการเฝ้าระวัง ป้องกันควบคุมโรคที่กระทรวงสาธารณสุขกำหนด 
 
 
ทั้งนี้ สามารถเข้าไปดูรายละเอียดและดาวน์โหลดเอกสารที่เกี่ยวข้องได้ที่ 
https://ddc.moph.go.th/viralpneumonia/index.html 
 
ทีมตระหนักรู้สถานการณ์ในภาวะฉุกเฉิน  
กรณีโรคปอดอักเสบรุนแรงจากเชื้อไวรัส (Viral Pneumonia) 
กรมควบคุมโรค  กระทรวงสาธารณสุข 
 
