   
 
ฉบับที่ 69 วันที่ 12 มีนาคม 2563 เวลา 22.30 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 120 ประเทศ 2 เขตบริหารพิเศษ 1 นครรัฐ เรือ Diamond Princess และ 
เรือ Grands Princess ในวันที่ 12 มีนาคม จำนวน 126,643 ราย มีอาการรุนแรง 5,708 ราย เสียชีวิต 4,638 ราย 
โดยมียอดผู้ป่วยยืนยันในพื้นที่ที่มีการระบาดอย่างเนื่อง ได้แก่ จีน 80,796 ราย ฮ่องกง 130 ราย มาเก๊า 10 ราย  เกาหลี
ใต้ 7,869 ราย อิตาลี 12,462 ราย อิหร่าน 9,000 ราย ฝรั่งเศส 2,281 ราย สเปน 2,277 ราย เยอรมนี 1,966 ราย 
ญี่ปุ่น 639 ราย สิงคโปร์ 178 ราย และไต้หวัน 49 ราย  
ประเด็นที่น่าสนใจในต่างประเทศ ณ วันที่ 12 มีนาคม 2563 
 - องค์การอนามัยโลก โดยดร.ทีโดรส อัดฮานอม กีบรีเยซุส ผู้อำนวยการองค์การอนามัยโลก ประกาศให้
โรคติดเชื้อไวรัสโคโรนา 2019 เป็นโรคระบาดในระดับโลก (Pandemic) เมื่อวันที่ 11 มีนาคม 2563 และการ
ยกระดับสถานะนี้เป็นการเรียกร้องให้ประชาคมโลกเพิ่มความพยายามเป็น 2 เท่า ขณะที่รัฐบาลประเทศต่าง ๆ ใช้
มาตรการเชิงรุกและเร่งด่วนเพื่อควบคุมสถานการณ์ ซึ่งมีหลายประเทศที่แสดงให้เห็นว่าสามารถควบคุมโรคนี้ได้  
สำหรับความท้าทายของหลายประเทศในเวลานี้ คือการป่วยเป็นกลุ่มก้อน (cluster) ขนาดใหญ่ หรือการติดต่อใน
ชุมชน ดังนั้นรัฐบาลต้องใช้มาตรการที่มีความสมดุลระหว่างการป้องกันสุขภาพ, ผลกระทบต่อการใช้ชีวิตประจำวัน 
และเคารพต่อชีวิตมนุษย์ 
 - ประเทศสหรัฐอเมริกา ประธานาธิบดีโดนัลด์ ทรัมป์ ประกาศระงับการเดินทางจากยุโรป ยกเว้น สหราช
อาณาจักร เมื่อวันที่ 12 มนาคม เพื่อควบคุมการแพร่ระบาดของโรคโคโรนาไวรัสโคโรนา 2019 มีผลเวลาเที่ยงคืน
ของวันศุกร์ที่ 13 มีนาคม และจะคงมาตรการนี้เป็นเวลา 30 วัน พลเมืองชาวอเมริกันที่เดินทางมาจากยุโรปจะต้อง
ผ่านกระบวนการคัดกรอง ในขณะเดียวกันนายกเทศมนตรีเบาเซอร์ ประกาศภาวะฉุกเฉินที่กรุงวอชิงตัน รวมทั้ง
การใช้มาตรการควบคุมราคาสินค้า การกักตัวเพื่อดูอาการและประกาศเตือนให้ยกเลิกหรือเลื่อนการชุมนุมที่มี
ผู้เข้าร่วมเกิน 1,000 คน ไปจนถึงวันที่ 31 มีนาคม นอกจากนี้ ทีมบาสเกตบอล NBA ประกาศยุติการแข่งขันที่
เหลือในฤดูกาลนี้ หลังพบนักบาสของทีม ยูทาห์ แจ๊สติดเชื้อไวรัสโคโรนา 2019 นอกจากนี้ยังมีการเปิดตัวศูนย์
ทดสอบไวรัสโคโรนา 2019 แห่งแรกในสหรัฐอเมริกาคือ ศูนย์การแพทย์มหาวิทยาลัยวอชิงตันในซีแอตเทิล 
ปัจจุบันสามารถทดสอบ 40 ถึง 50 คนต่อวันโดยใช้วิธีการรายงาน KIRO ในเครือ CBS แต่การทดสอบนี้มีไว้
สำหรับพนักงานและนักเรียนเท่านั้น แต่มีแผนที่จะขยายโปรแกรมนี้ไปยังสถานบริการในสัปดาห์นี้ 
 - ประเทศคูเวต ระงับเที่ยวบินพาณิชย์ทั ้งหมดทั้งขาเข้าและขาออกจากประเทศ มีผลตั้งแต่วันที่ 13 
มีนาคม จนกว่าจะมีการประกาศเปลี่ยนแปลง พร้อมประกาศให้เป็นวันหยุดทั่วประเทศตั้งแต่วันที่ 12 - 26 
มีนาคม และจะกลับมาทำงานในวันที่ 29 มีนาคม แต่หน่วยงานที่ให้บริการที่จำเป็นจะยังคงเปิดทำการตามปกติ 
นอกจากนี้ รัฐบาลยังมีคำสั่งห้ามประชาชนเข้าไปในร้านอาหารและร้านกาแฟ รวมทั้งห้างสรรพสินค้า 
 - ประเทศสิงคโปร์ เนื่องจากพบผู้ติดเชื้อไวรัสโคโรนา 2019 กองทัพอากาศจึงมีมาตรการลดการฝึกอบรม
และฝึกหัดของกองทัพในต่างประเทศ พร้อมทั้งดำเนินการปรับกิจกรรมดังกล่าวตามความจำเป็นภายในประเทศ  
   
 
 - ประเทศเดนมาร์ก โดยนายกรัฐมนตรี มีมาตรการสั่งปิดโรงเรียนและมหาวิทยาลัยทั้งหมด พร้อมทั้งส่ง
นักเรียนทุกคนกลับบ้านภายในวันที่ 13 มีนาคม เพื่อควบคุมการแพร่กระจายของเชื้อ  
 - สาธารณรัฐประชาชนจีน ทีมนักระบาดวิทยาของรัฐบาลจีน พบว่า เชื้อไวรัสโคโรนา 2019 สามารถ
ล่องลอยอยู่ในอากาศได้อย่างน้อย 30 นาทีและเดินทางกระจายไปไกลถึง 4.5 เมตร มากกว่าระยะปลอดภัยที่
เจ้าหน้าที่สาธารณสุขทั่วโลกแนะนำให้อยู่ห่างจากผู้ติดเชื้อ 1 – 2 เมตร ซึ่งเชื้อนี้สามารถมีชีวิตอยู่ได้นานหลายวัน
บนวัตถุที่มีฝอยละอองจากระบบทางเดินหายใจตกลงบนพื้นผิว เพิ่มความเสี่ยงในการแพร่กระจายหากมีใครสัมผัส
ฝอยละอองบนวัตถุแล้วไปสัมผัสใบหน้า แต่ระยะเวลาที่เชื้ออยู่บนวัตถุชึ้นอยู่กับหลายปัจจัย เช่น อุณหภูมิ และ
ชนิดของวัตถุ เช่น ที่อุณหูมิ 37 องศาเซลเซียส เชื้อสามารถมีชีวิตอยู่ได้นาน 2 – 3 วันบนแก้ว ผ้าโลหะ หรือ
กระดาษ นอกจากนี้ ทางการจีนได้ประกาศการระบาดในประเทศจีนสิ้นสุดลงแล้ว หลังพบว่า จำนวนผู้ป่วยราย
ใหม่ลดลงอย่างต่อเนื่องและสถานการณ์การแพร่กระจายของโรคในภาพรวมทรงตัวอยู่ในระดับต่ำ 
 - ประเทศอินเดีย ประกาศปิดเมือง ห้ามต่างชาติเข้าประเทศ หลังจากตัวเลขผู้ที่ติดเชื้อโรคไวรัสโคโรนา 
2019 ของอินเดียพุ่งไปแตะระดับ 60 ราย รัฐบาลอินเดียมีความกังวลอย่างยิ่งต่อสถานการณ์การแพร่ระบาดของ
ไวรัสภายในประเทศ ผนวกกับเมื่อช่วงค่ำวานนี้ WHO ได้ยกระดับการแพร่ระบาดเป็นการระบาดกระจายทั่ว  
 - ประเทศเยอรมนี โดยนายกรัฐมนตรี เตือนถึงสถานการณ์การระบาดของไวรัสโคโรนา 2019 คาดอาจมีผู้
ติดเชื้อสูงถึงร้อยละ 70 หรือราว 58 ล้านคนของประชากรในประเทศ 
 - ผู้เชี่ยวชาญ เตือนว่า การที่เอเชียตะวันออกเฉียงใต้มีโรคไข้เลือดออกระบาดพร้อมกับโรคติดเชื้อไวรสัโค
โรนา 2019 ทำให้มีโอกาสที่เจ้าหน้าที ่จะตรวจผิดพลาด เนื่องจากอาการของโรคทั้งสองมีความใกล้เคียงกัน  
วารสารแลนเซ็ตเผยแพร่รายงานของคณะผู้เชี่ยวชาญด้านสาธารณสุขและสิ่งแวดล้อมในสิงคโปร์เมื ่อวันที่ 4 
มีนาคม ว่า การแยกความแตกต่างระหว่างโรคไข้เลือดออกและโรคติดเชื้อไวรัสโคโรนา 2019 ทำได้ยาก เพราะทั้ง
สองโรคมีลักษณะอาการและผลทางห้องปฏิบัติการคล้ายกัน หากผลตรวจไข้เลือดออกเป็นบวกแพทย์ก็มักสรุป
ก่อนว่าเป็นไข้เลือดออก โดยเฉพาะอย่างยิ่งหากผู้ป่วยอยู่ในพื้นที่ที่ไข้เลือดออกระบาด ดังนั้น การมีชุดตรวจไวรัส
โคโรนาที่น่าเชื่อถือได้ พร้อมใช้และราคาไม่แพงทั่วถึงทั้งภูมิภาคจึงมีความสำคัญอย่างยิ่งเพื่อให้ได้ผลตรวจที่
แม่นยำ อันจะเป็นการปกป้องประชาชนในวงกว้าง 
 - ประเทศเกาหลีใต้ มีแอปพลิเคชันมือถือสำหรับเช็คจำนวนหน้ากากอนามัย ที่มีขายในแต่ละร้านขายยา
และร้านค้าต่าง ๆ ซึ่งเป็นข้อมูลแบบเรียลไทม์ 
 - ประเทศอิตาลี โดยนายกรัฐมนตรี ออกคำสั่งปิดร้านค้าทุกแห่ง ยกเว้น ร้านขายอาหารและร้านขายยา
ทั่วประเทศตั้งแต่วันที่ 12 มีนาคม ไปจนถึง วันที่ 25 มีนาคม 2563 
 - สหราชอาณาจักร แบรนด์ Hermès ออกประกาศยกเลิกการจัดโชว์คอลเล็กชัน Cruise 2021 ที่จะจัด
ขึ้นในกรุงลอนดอน  
 
   
 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรสัโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
11 มีนาคม 2563 รวมทั้งสิ้น 34,243 เที่ยวบิน ผู้เดินทางได้รับการคัดกรองสะสมรวม 3,635,930 ราย พบผู้ป่วยที่มี
อาการเข้าได้ตามนิยามการคัดกรองจำนวน 224 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 11 มีนาคม 2563 มียอดการคัดกรองเรือสะสม 771 ลำ มีผู้ที่เดินทางได้รับการคัดกรองสะสมรวม 118,388 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์ 2563 ถึง 11 มีนาคม 2563 มีผู้ได้รับการคัดกรองสะสมรวม 1,274,478 ราย และการคัดกรองผูม้า
ต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 12 มีนาคม 2563 
ได้ทำการคัดกรองรวมทั้งสิ้น 101,347 ราย รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 226 ราย 
 2.2 ผลดำเนนิการคัดกรองผูป้่วยที่มีอาการตามนิยามเฝ้าระวังโรค  
วันที่ 12 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 264 
ราย รวมยอดผู้ป่วยสะสมทั้งหมด จำนวน 5,496 ราย รายละเอียดตามตารางที่ 1  
ตาราง 1 ผลดำเนนิการคัดกรองผู้ปว่ยที่มีอาการตามนยิามเฝ้าระวังโรค 
ประเภทของผูป้่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม  5,496 ราย 
● คัดกรองพบที่สนามบิน (สุวรรณภูมิ (169)  ดอนเมือง (44)    
ภูเก็ต (8) เชียงใหม่ (3) 
● คัดกรองที่ท่าเรือ 
224 ราย 
 
  2 ราย 
 เข้ารับการรักษาที่โรงพยาบาลด้วยตนเอง  
    (โรงพยาบาลเอกชน 2,171 ราย โรงพยาบาลรัฐ 3,048 ราย) 
5,219 ราย  
 รับแจ้งจากโรงแรม ศูนย์เอราวัณ มหาวิทยาลัยและ
มัคคุเทศก์และอู่ตะเภา 
 51 ราย 
ผู้ป่วยที่มีอาการเข้าได้ตามนิยาม  5,496 ราย 
● พักรักษาตัวเป็นผู้ป่วยใน
(โรงพยาบาลเอกชน 757 ราย โรงพยาบาลรัฐ 747 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
 1,504 ราย 
 
  3,872 ราย 
 120 ราย 
ประเภทของผูป้่วย 
จำนวนผู้ป่วย  
สะสม 
ผู้ป่วยยืนยันสะสม 
 หายป่วยและแพทย์อนุญาตให้ออกจากโรงพยาบาล
 อยู่ระหว่างการรักษาพยาบาล
 เสียชีวิต
ผู้ป่วยยืนยันทีมี่อาการรุนแรง 
 70 ราย  
  35 ราย 
  34 ราย 
       1 ราย 
       1 ราย  
ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 70 ราย รักษาหายและแพทย์ให้กลับบ้าน 
34 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 5,426 ราย ตรวจไม่พบ
เชื้อ 3,598 ราย และอยู่ระหว่างรอผลตรวจทางห้องปฏิบัติการ 1,828 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 35 ปี (อายุ
ตั้งแต่ 3 - 74 ปี) เป็นเพศชาย 40 ราย เพศหญิง 30 ราย (ชาย:หญิง = 1.3:1) สัญชาติจีน 26 ราย ไทย 41 ราย อิตาลี 
1 ราย อังกฤษ 1 ราย สิงคโปร์ 1 ราย ประวัติโรคประจำตัวที่พบได้แก่ ความดันโลหิตสูง (4 ราย) ความดันโลหิตสูง
และหัวใจ (1 ราย) หลอดเลือดสมอง (1 ราย) ไวรัสตับอักเสบบี (1 ราย) ประสาทหูเสื่อมและกระดูกพรุน (1 ราย) ไม่มี
โรคประจำตัว (62 ราย) พบผู้ป่วยจากการคัดกรองที่สนามบิน 4 ราย เข้ารักษาในโรงพยาบาลด้วยตนเอง 37 ราย     
จากการติดตามผู้สัมผัส 28 ราย และคัดกรองพบในกลุ่มพลเมืองไทยที่รับกลับจากเมืองอู่ฮั่น 1 ราย
3. มาตรการในประเทศไทย
 กระทรวงสาธารณสุข โดยนายแพทย์โสภณ เอี่ยมศิริถาวร ผู้อำนวยการกองโรคติดต่อทั่วไป กรมควบคุม
โรค เผยสาเหตุกักตัวคนไทย แต่ไม่กักต่างชาติจากประเทศเสี่ยง แบ่งเป็น 2 กรณี คือ ถ้ามาจาก 4
ประเทศที่ประกาศเป็นเขตติดโรคติดต่ออันตราย จะต้องทำตามกฎหมาย ด้วยการกักตัวหรือแยกตัวอยู่ใน
สถานที่ที่สามารถติดตามได้ทุกวันจนครบ 14 วัน สังเกตอาการตนเองโดยไม่ไปยุ่งกับคนอื่น แต่หากเป็น 6
ประเทศ คือ ญี่ปุ่น ไต้หวัน สิงคโปร์ เยอรมัน ฝรั่งเศส และสเปน ยังแนะนำให้สังเกตอาการตนเอง และไม่
ไปยุ่งกับคนอื่นในสถานที่ที่มีคนจำนวนมาก โดยลดความเสี่ยงในการแพร่เชื้อ เมื่อป่วยก็สามารถรายงาน
ตัวและเข้าสู่การตรวจวินิจฉัยและรักษาได้  ขณะที่เพิ่มสเปนเป็นประเทศที่ 10 เลี่ยงการเดินทาง คน
เดินทางกลับมาต้องกักตัวเอง 14 วัน เมื่อป่วยไปพบแพทย์ต้องแจ้งประวัติที่เดินทางไปทุกประเทศ
 รัฐบาล ได้มีการจัดอบรมบุคลากรโครงการ ครู ก. ในการจัดทำหน้ากากผ้า เพื่อเป็ยวิทยากรเผยแพร่การ
ทำหน้ากากผ้าและได้ทยอยแจกจ่ายไปยังประชาชนทั่วไป จำนวน 274,923 ชิ้น พร้อมทั้งให้เร่งการผลิต
ให้ครบ 50 ล้าน เพื่อแจกจ่ายฟรีให้กับพี่น้องประชาชนในชุมชนต่าง ๆ อย่างทั่วถึง
 บริษัท ปตท. จำกัด (มหาชน) ส่งมอบแอลกอฮอล์เกรดคุณภาพสูงสำหรับยา 15,000 ลิตร ช่วยไทยสู้โรค
ติดเชื ้อไวรัสโคโรนา 2019 แก่องค์การเภสัชกรรมนำไปผลิตเป็นแอลกอฮอล์ฆ่าเชื ้อเพื่อสนับสนุน
   
 
หน่วยงานทางการแพทย์และที่เกี่ยวข้องในการควบคุมการระบาดและดูแลสุขภาพประชาชน พร้อมส่ง
กำลังใจให้เจ้าหน้าที่และผู้ป่วยให้มีอาการดีขึ้นเร็ววัน 
 กรมวิทยาศาสตร์การแพทย์ เผยผลทดสอบประสิทธิภาพของหน้ากากผ้า โดยใช้ผ้าฝ้ายมัสลิน เหมาะสม
ที่สุดในการนำมาใช้ทำหน้ากากผ้า 2 ชั้นมากกว่าผ้าชนิดอื่น สามารถกันละอองน้ำ และเส้นใยสามารถกัก
อนุภาคได้ดีกว่าผ้าชนิดอื่นและสามารถใช้งานได้หลายครั้ง พร้อมต้านการซึมผ่านของละอองน้ำได้ดีที่สุด 
 เมเจอร์ ซีนีเพล็กซ์ ออกมาตรการตรวจสอบอุณหภูมิร่างกายของลูกค้าก่อนเข้าใช้บริการภายในโรง
ภาพยนตร์เพื่อสร้างความมั่นใจและเฝ้าระวังป้องกันโรคติดเชื้อไวรัสโคโรนา 2019 
 บีทีเอส ออกมาตรการคุมเข้มตั้งจุดคัดกรองทั้งในอาคารและสถานีรถไฟฟ้า 
 มหาวิทยาลัยมหิดล ประกาศแนวทางในการจัดการเรียนการสอนเพื่อรองรับสถานการณ์โรคติดเชื้อไวรัส
โคโรนา 2019 (COVID – 19) ในกรณีที่ไม่สามารถจัดกิจกรรมการเรียนการสอนในมหาวิทยาลัยได้ โดยใช้
ระบบการสอนทางไกลผ่านเครือข่ายอินเทอร์เน็ตเพื่อจัดการสอนบรรยายหรือสาธิตแบบถ่ายทอดสดผ่าน
เครือข่ายอินเทอร์เน็ตของมหาวิทยาลัย โดยใช้โปรแกรม Webex ส่วนการบันทึกการสอนใช้ระบบ 
Mahidol University Extension (MUx) หรือระบบ Learning Management System (LMS) 
 เซ็นทรัลเวิร์ด ดำเนินการเชิงรุกด้วยการฉีดพ่นน้ำยาฆ่าเชื้อและทำการ Big cleaning ทั่วทั้งโซน Groove 
หลังจากพบผู้ติดเชื้อโรคไวรัสโคโรนา 2019 มาใช้บริการบริเวณดังกล่าว 
 ธนาคารกรุงเทพฯ ออกมาตรการให้พนักงานที่ร่วมงานกับผู้ติดเชื้อโรคไวรัสโคโรนา 2019 ปฏิบัติงานที่
บ้าน เพื่อเฝ้าระวังอาการเป็นเวลา 14 วัน พร้อมทั้งย้ำเตือนให้พนักงานรักษาสุขภาพอนามัยด้วยหลักการ
กินร้อน ช้อนกลาง ล้างมือ พร้อมสวมหน้ากากอนามัยเมื่ออยู่ในที่ชุมชนและมีการดำเนินการทำความ
สะอาดที่ทำงานทั้งชั้นด้วยน้ำยาทำความสะอาดตามมาตรฐานเดียวกับโรงพยาบาล 
 การท่องเที่ยวแห่งประเทศไทย ได้รับแจ้งจากนิติบุคคลอาคารชุด Circle Living Prototype ว่าพบผู้ติด
เชื้อโรคไวรัสโคโรนา 2019 ประกาศให้พนักงานและลูกจ้าง ที่พำนักในอาคารดังกล่าวให้ปฏิบัติงานที่
บ้านพัก เป็นเวลา 14 วันและปฏิบัติตามคำสั่งอย่างเคร่งครัด สำหรับบุคคลภายนอก ซึ่งพักอาศัยใน
อาคารดังกล่าว ขอความกรุณางดใช้บริการในอาคารการท่องเที่ยวแห่งประเทศไทย เป็นเวลา 14 วันและ
ขอให้บันทึกข้อมูลไว้เป็นหลักฐานเพื่อเป็นการเฝ้าระวังโรค 
 สำนักงานคณะกรรมการการศึกษาขั ้นพื ้นฐาน (สพฐ .) โดยนายอำนาจ วิชยานุว ัติ เลขาธิการ
คณะกรรมการการศึกษาขั้นพื้นฐาน (เลขา กพฐ.) ได้ออกมาตรการการป้องกันแพร่ระบาดของเชื้อไวรัส 
เพื่อให้สถานศึกษาทั่วประเทศยึดเป็นแนวปฏิบัติ ตามมาตรการของกระทรวงสาธารณสุข (สธ.) และไม่
อนุญาตไปให้ไปราชการต่างประเทศ หรือผู้ที่ไปต่างประเทศโดยเฉพาะประเทศกลุ่มเสี่ยงก่อนมีประกาศ
ของ สธ.จะต้องกักตัวเป็นเวลา 14 วัน ทั้งนี้ ยังตั้งศูนย์โควิด - 19 เพื่อตรวจสอบข้อมูลร่วมกับ สธ.และเฝ้า
   
 
ระวังสถานการณ์ของโรคนี้อย่างใกล้ชิด หากสถานการณ์ยังคงรุนแรงและไม่ดีขึ้นอาจต้องมีการเลื่อนเปิด
ภาคเรียนที่ 1 ปีการศึกษา 2563 ในเดือนพฤษภาคม ออกไปก่อน หรือจัดการเรียนการสอนในรูปแบบ
ออนไลน์แทน ส่วนนักเรียนในพื้นที่ห่างไกลก็อาจจะรวมกลุ่มจัดการเรียนการสอนนอกสถานที่ต่อไป 
 กระทรวงคมนาคม โดยนายศักดิ์สยาม ชิดชอบ รัฐมนตรีว่าการกระทรวงคมนาคม ได้ร่างแผนอำนวย
ความสะดวกช่วงเทศกาลสงกรานต์ ระหว่างวันที่ 9 - 19 เมษายน 2563  พร้อมทั้งมีมาตรการรองรับโรค
ไวรัสโคโรนา 2019 สั่งทุกหน่วยงานที่เกี่ยวข้องทำความสะอาด ตั้งจุดบริการเจลล้างมือ พร้อมคัดกรองผู้
โดยที่ใช้ขนส่งสารสาธารณะต่อเนื่อง 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (Local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน ฮ่องกง มาเก๊า เกาหลีใต้ อิตาลี อิหร่าน ไต้หวัน สิงคโปร์ เยอรมนี ฝรั่งเศส ญี่ปุ่น และสเปน หากมี
ไข้ ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันที พร้อม
ทั้งแจ้งประวัติการเดินทางไปในเมืองของประเทศดังกล่าวข้างต้นร่วมด้วย 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที ่
https://ddc.moph.go.th/viralpneumonia/index.php  
ทีมตระหนักรูส้ถานการณ์ในภาวะฉุกเฉิน  
กรณีโรคติดเชือ้ไวรัสโคโรนา 2019 
กรมควบคุมโรค  กระทรวงสาธารณสุข 
