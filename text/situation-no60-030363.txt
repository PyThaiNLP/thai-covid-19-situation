   
 
ฉบับที่ 60 วันที่ 3 มีนาคม 2563 เวลา 22.30 น. 
1. สถานการณ์ในต่างประเทศ 
มีรายงานผู้ป่วยย ืนย ันทั่วโลก รวม 73 ประเทศ 2 เขตบริหารพิเศษ และเร ือ Diamond Princess                  
ในวันที่ 3 มีนาคม จำนวน 91,333 ราย มีอาการรุนแรง 7,098 ราย เสียชีวิต 3,120 ราย โดยมียอดผู้ป่วยยืนยันใน
พื้นที่ที่มีการระบาดอย่างเนื่อง ได้แก่ สาธารณรัฐประชาชนจีน (รวมเขตบริหารพิเศษฮ่องกง มาเก๊า) ทั้งหมด 80,262 ราย  
เกาหลีใต้ 5,186 ราย อิตาลี 2,036 ราย อิหร่าน 1,501 ราย ญี่ปุ่น 274 ราย สิงคโปร์ 108 ราย ฝรั่งเศส 191 ราย
เยอรมนี 165 ราย และไต้หวัน 41 ราย  
ประเด็นที่น่าสนใจในต่างประเทศ ณ วันที่ 3 มีนาคม 2563 
- ประเทศจีน เมืองอู่ฮั่นได้ปิดโรงพยาบาลชั่วคราวแห่งแรก หลังจากอนุญาตให้ผู้ป่วยที่หายดีแล้วชุดสุดท้าย
จำนวน 34 คนกลับบ้าน โดยโรงพยาบาลชั่วคราวที่เร่งสร้างขึ้นสามารถรองรับผู้ป่วยที่เพิ่มขึ้นและรักษาไปแล้ว 
ทั้งสิ้น 12,000 คน  
- ประเทศฝรั่งเศส หลังจากรัฐบาลได้มีการประกาศอย่างเป็นทางการว่าได้เข้าสู่ภาวะของการระบาด ใน
ระยะที่ 2 ได้ยกระดับมาตรการป้องกันโดยให้ปิดสถานศึกษาในพื้นที่ระบาดหนักจนถึงวันที่ 14 มีนาคม 2563
พร้อมทั้งห้ามชุมนุมและขอให้ประชาชนจำกัดการออกจากที่พัก ตรวจวัดอุณหภูมิตนเองวันละ 2 ครั้ง ทั้งนี้ยังไม่มี
มาตรการปิดเมืองหรือห้ามคนเข้า-ออก พร้อมทั้งให้งดการทักทายโดยการจับมือและการซื้อหน้ากากอนามัยต้องมี
ใบสั่งจากแพทย์เพื่อป้องกันไม่ให้หน้ากากอนามัยขาดตลาด  
- ประเทศสหรัฐอเมริกา บริษัทสามเอ็ม เมืองอเบอร์ดีน มลรัฐเซาท์ดาโคตา ได้มีการจ้างพนักงานเพิ่มโดยให้
ทำงานล่วงเวลาและเปลี่ยนการทำงานเป็น 7 วัน เพื่อเร่งผลิตหน้ากากอนามัย N95 หลังเกิดการแพร่ระบาดของ
โรคติดเชื้อไวรัสโคโรนา 2019 เพื่อให้เพียงพอต่อความต้องการของผู้บริโภค  
- ประเทศเกาหลีใต้ มีการเพิ่มศูนย์ทดสอบผู้ป่วยที่สงสัยว่าติดเชื้อไวรัสโคโรนา 2019 ที่ริมถนนในหลาย
เมือง เช่น กรุงโซล, อินชอน และเซจง และวางแผนเปิดในเมืองอื่นเพิ่มเพื่อลดระยะเวลาในการรอตรวจและลด
โอกาสการแพร่เชื้อ 
- ประเทศอินโดนีเซีย มีการวางแผนที่จะสร้างโรงพยาบาลเพื่อรักษาผู้ติดเชื้อไวรัสโคโรนา 2019 ภายหลัง
จากที่มีรายงานผู้ติดเชื้อไวรัสโคโรนาในวันจันทร์ที่ผ่านมา 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
2 มีนาคม 2563 รวมทั้งสิ้น 21,217 เที่ยวบิน ผู้เดินทางได้รับการคัดกรองสะสมรวม 3,169,194 ราย พบผู้ป่วยที่มี
อาการเข้าได้ตามนิยามการคัดกรองจำนวน 102 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 2 มีนาคม 2563 มียอดการคัดกรองเรือสะสม 541 ลำ มีผู้ที่เดินทางได้รับการคัดกรองสะสมรวม 103,186 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์ 2563 ถึง 2 มีนาคม 2563 มีผู้ได้รับการคัดกรองสะสมรวม 720,770 ราย และการคัดกรองผู้มาต่อ
อายุหนังสือเดินทางทีส่ำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 3 มีนาคม 2563 ได้ทำ
การคัดกรองรวมทั้งสิ้น 75,697 ราย   
 
   
 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 3 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 161 ราย 
รวมยอดผู้ป่วยสะสมทั้งหมด จำนวน 3,680 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม   3,680 ราย 
● คัดกรองพบที่สนามบิน (สุวรรณภูมิ (67)  ดอนเมือง (26)    
ภูเก็ต (8) เชียงใหม่ (1)) 
● คัดกรองที่ท่าเรือ 
102 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 1,843 ราย โรงพยาบาลรัฐ 1,703 ราย) 
 3,546 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 30 ราย 
ผู้ป่วยที่มีอาการเข้าได้ตามนิยาม 3,680 ราย 
● พักรักษาตัวเป็นผู้ป่วยใน 
(โรงพยาบาลเอกชน 874 ราย โรงพยาบาลรัฐ 671 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,545 ราย 
 
    2,071 ราย 
     64 ราย 
 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
43 ราย  
31 ราย 
11 ราย 
1 ราย 
1 ราย 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 43 ราย รักษาหายและแพทย์ให้กลับบ้าน 
31 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 3,637 ราย ตรวจไม่พบ
เชื้อ 2,039 ราย และอยู่ระหว่างรอผลตรวจทางห้องปฏิบัติการ 1,598 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 39 ปี (อายุ
ตั้งแต่ 3-74 ปี) เป็นเพศชาย 22 ราย เพศหญิง 21 ราย (ชาย:หญิง = 1.1:1) สัญชาติ จีน 25 ราย ไทย 18 ราย ประวัติ
โรคประจำตัวที่พบได้แก่ ความดันโลหิตสูง (4 ราย) ความดันโลหิตสูงและหัวใจ (1 ราย) หลอดเลือดสมอง (1ราย) 
ไวรัสตับอักเสบ B (1 ราย) ประสาทหูเสื่อมและกระดูกพรุน (1 ราย) ไม่มีประวัติ (35 ราย) เกิดจากการคัดกรองที่
สนามบิน 3 ราย เข้ารักษาในโรงพยาบาลด้วยตนเอง 26 ราย จากการติดตามผู้สัมผัส 13 ราย และคัดกรองพบในกลุ่ม
พลเมืองไทยที่รับกลับจากเมืองอู่ฮั่น 1 ราย  
 
   
 
3. มาตรการในประเทศไทย 
• กระทรวงการคลังได้จัดทำหนังสือการอนุมัติหลักการเบิกจ่ายค่าใช้จ่ายกรณียกเลิกหรือเลื่อนการเดินทางไป
ราชการ อบรม ประชุมระหว่างประเทศ อันเป็นผลจากการแพร่ระบาดโรคติดเชื้อไวรัสโคโรนา 2019 ไปยัง 
ผู้ว่าราชการจังหวัดและหน่วยงานราชการต่าง ๆ 
• กรุงเทพมหานครได้ตั้งจุดตรวจคัดกรองและวัดอุณหภูมิเจ้าหน้าที่และประชาชนที่มาติดต่อราชการ และ
กำหนดให้โรงเรียนในสังกัดกรุงเทพมหานครทั้ง 437 แห่ง สอบปลายภาคให้เสร็จและปิดภาคเรียนภายในวันที่ 
6 มีนาคม 2563 นอกจากนี้การจัดถนนคนเดินหรืองานรื่นเริงต่าง ๆ ที่ได้ประกาศจัดงานไปแล้ว หากไม่
สามารถยกเลิกได้ จะใช้วิธีคัดกรองเข้มเพื่อป้องกันและควบคุมการแพร่ระบาด 
• กระทรวงศึกษาได้ยกระดับมาตรการควบคุมและป้องกันโรคติดเชื้อโควิด -19 ร่วมกับหน่วยงานในสังกัด โดย
ให้ชะลอการนำนักเรียนและนักศึกษาเข้าค่ายพักแรมลูกเสือจนกว่าสถานการณ์จะกลับเข้าสู่สภาวะปกติ 
นอกจากนี้ทางกระทรวงได้แจ้งแนวทางการขออนุญาตไปราชการยังประเทศหรือเขตการปกครองที่เสี่ยงต่อโรค
ติดเชื้อไวรัสโคโรนา 2019 ให้บุคลากรปฏิบัติตาม สำหรับโรงเรียนที่จัดสอบปลายภาคแล้ว ให้ปิดภาคเรียน
และไม่ควรดำเนินกิจกรรมอื่น ๆ ต่อ ส่วนกรณีรับผลการเรียน ให้ติดต่อเป็นรายกรณีหรือใช้สื่อเทคโนโลยี และ
ให้สำนักงานเขตพื้นที่การศึกษาประสานหน่วยงาน เช่น หน่วยงานด้านสาธารณสุขในจังหวัด องค์กรปกครอง
ส่วนท้องถิ่น ในการเข้าทำความสะอาด ฆ่าเชื้อไวรัสโควิด-19 นอกจากนี้ได้จัดทำหนังสือ “มาตรการป้องกัน
การแพร่ระบาดของโรคติดเชื้อไวรัส COVID-19” ถึงผู้รับใบอนุญาตโรงเรียนเอกชน โดยกำชับโรงเรียนปฏิบัติ
ตามมาตรการอย่างเคร่งครัด 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน ฮ่องกง มาเก๊า ไต้หวัน ญี่ปุ่น สิงคโปร์ เกาหลีใต้  เยอรมัน ฝรั่งเศส อิตาลี และอิหร่าน หากมีไข้ 
ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันท ีพร้อมทั้ง
แจ้งประวัติการเดินทางไปในเมืองของประเทศดังกล่าวข้างต้นร่วมด้วย 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
 
   
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่    
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
