   
 
 
ฉบับที่ 51 วันที่ 23 กุมภาพันธ์ 2563 เวลา 21.00 น. 
1. สถานการณ์ในต่างประเทศ 
วันที่ 31 ธันวาคม 2562 ประเทศจีน รายงานจำนวนผู้ป่วยโรคติดเชื้อไวรัสโคโรนา 2019 เป็นครั้งแรก
จำนวน 27 ราย วันที่ 23 กุมภาพันธ์ 2563 มีรายงานผู้ป่วยยืนยันทั่วโลก จากทั้งหมด 31 ประเทศ 2 เขตบริหาร
พิเศษ และเรือ Diamond Princess จำนวน 78,880 ราย ดังตารางที่ 1  
ตารางท่ี 1 จำนวนผู้ป่วยยืนยันโรคติดเชื้อไวรัสโคโรนา 2019 ในประเทศต่าง ๆ ณ วันที่ 23 กุมภาพันธ์ 2563 
ลำดับ ประเทศ/เขตบริหาร
พิเศษ 
ผู้ป่วยยืนยัน
รวม (ราย) 
ผู้ป่วยยืนยัน
รายใหม่ (ราย) 
ผู้ป่วยที่มีอาการ
รุนแรง (ราย) 
ผู้ป่วยเสียชีวิต 
(ราย) 
1 จีน 76,940 649 11,477 2,443 
2 เรือ Diamond Princess 634 - 27 2 
3 เกาหลีใต้ 602 169 9 5 
4 ญี่ปุ่น 138 28 6 1 
5 อิตาลี 117 84 18 2 
6 สิงคโปร์ 89 3 5 - 
7 ฮ่องกง 70 1 6 2 
8 อิหร่าน 43 15 - 8 
9 ไทย 35 - 2 - 
10 สหรัฐอเมริกา 35 - - - 
11 ไต้หวัน 28 2 1 1 
12 ออสเตรเลีย 22 1 - - 
13 มาเลเซีย 22 - - - 
14 เยอรมนี 16 - - - 
15 เวียดนาม 16 - - - 
16 อาหรับเอมิเรตส์ 13 2 2 - 
17 ฝรั่งเศส 12 - - 1 
18 มาเก๊า 10 - - - 
19 แคนาดา 9 - - - 
20 สหราชอาณาจักร 9 - - - 
21 ฟิลิปปินส์ 3 - - 1 
   
 
ลำดับ ประเทศ/เขตบริหาร
พิเศษ 
ผู้ป่วยยืนยัน
รวม (ราย) 
ผู้ป่วยยืนยัน
รายใหม่ (ราย) 
ผู้ป่วยที่มีอาการ
รุนแรง (ราย) 
ผู้ป่วยเสียชีวิต 
(ราย) 
22 อินเดีย 3 - - - 
23 รัสเซีย 2 - - - 
24    สเปน 2 - - - 
25 เบลเยี่ยม 1 - - - 
26 กัมพูชา 1 - - - 
27 อียิปต์ 1 - - - 
28 ฟินแลนด์ 1 - - - 
29 อิสราเอล 1 - - - 
30 เลบานอน 1 - - - 
31 เนปาล 1 - - - 
32 ศรีลังกา 1 - - - 
33 สวีเดน 1 - - - 
34 อิรัก 1 1 - - 
รวมจำนวนผู้ป่วย 78,880 955 11,553 2,466 
ที่มา: https://www.worldometers.info/coronavirus/        
ประเทศญี่ปุ่น ได้ตรวจคัดกรองนักท่องเที่ยวบนเรือสำราญ Diamond Princess โดยได้กักตัวผู้โดยสาร
และลูกเรือ จำนวน 3,700 คน เป็นเวลา 14 วัน บนเรือทีจ่อดเทียบท่า ณ ท่าเรือโยโกฮามา ซึ่งพบผู้ป่วยยืนยันโรค
ติดเชื้อไวรัสโคโรนา 2019 บนเรือทั้งสิ้น 634 ราย ผู้โดยสารได้รับการปล่อยตัวหลังได้รับการยืนยันว่าไม่พบการติด
เชื้อ แต่ผู ้สัมผัสใกล้ชิดกับผู้ติดเชื้อ จะถูกกักกันไว้ เพื่อดูอาการ เป็นเวลา 14 วัน ในขณะที่ประเทศแคนาดา 
ออสเตรเลีย และเขตบริหารพิเศษฮ่องกง เตรียมรับพลเมืองของตนเองที่ถูกกักกันบนเรือ Diamond Princess 
กลับประเทศ โดยพลเมืองจะถูกกักกันเพื่อดูอาการเป็นเวลา 14 วัน หลังเดินทางถึงประเทศภูมิลำเนา วันที่ 20 
กุมภาพันธ์ 2563 พบผู้ติดเชื้อบนเรือลำดังกล่าว เสียชีวิต 2 ราย วันที่ 21 กุมภาพันธ์ 2563 เรือสำราญกำลังวางแผน
ที่จะล่องเรือครั้งต่อไปซึ่งจะเริ่มขึ้นในเดือนเมษายน และจะถูกทำความสะอาดก่อนที่จะออกเดินทางอีกครั้งก่อน
ช่วง "โกลเด้นวีค" ซึ่งเป็นเทศกาลเฉลิมฉลองวันหยุดประจำชาติในช่วงปลายเดือนเมษายนและต้นเดือนพฤษภาคม 
ประเทศแคนาดา รับพลเมืองกลับประเทศ ในวันที่ 21 กุมภาพันธ์ 2563 จำนวน 151 คน ทั้งหมดจะถูก
คัดกรองอีกครั้ง ก่อนถูกส่งไปกักกันต่อที่ NAV Centre in Cornwall ในส่วนระยะเวลากักกันของลูกเรือขึ้นอยู่กับ
ระดับความเสี่ยง โดยสัมภาระจะถูกฆ่าเชื้อและถูกกักกันที่สนามบินเป็นเวลา 14 วัน 
   
 
ประเทศออสเตรเลีย นายกรัฐมนตรีสกอตต์ มอร์ริสัน ยืนยันว่า ในวันที่ 19 กุมภาพันธ์ 2563 จะส่ง
เครื่องบินไปประเทศญี่ปุ ่น รับชาวออสเตรเลีย จำนวนมากกว่า 200 ราย บนเรือสำราญ กลับไปยังประเทศ
ออสเตรเลีย  
ประเทศอิสราเอล กำลังพิจารณาส่งเที่ยวบินเพื่อบินกลับไปยังอิสราเอล สำหรับผู้ยังไม่ได้รับตรวจหาเชื้อ
ไวรัสโคโรนา 2019 ประเทศญี่ปุ่น 
ประเทศเกาหลีใต้ ประกาศว่าจะนำพลเมืองของประเทศออกจากเรือ Diamond Princess จำนวน
มากกว่า 400 ราย ซึ่งทุกรายได้รับตรวจหาเชื้อไวรัสโคโรนา 2019 แล้ว 
เขตบริหารพิเศษฮ่องกง จะนำพลเมืองของประเทศออกจากเรือ Diamond Princess 
 วันที่ 22 กุมภาพันธ์ 2563 รัฐบาลนำเครื่องบินลำที่ 3 รับพลเมืองจากเรือ Diamond princess กลับ
ประเทศ (ฮ่องกง 82 คน, มาเก๊า 2 คน) ซึ่งจะทั้งหมดจะไปอยู่ท่ีศูนย์กักกัน Chun Yeung Estate เพ่ือสังเกตการณ์
เป็นเวลา 14 วัน 
ประเทศสหรัฐอเมริกา จะนำพลเมือง จำนวนมากกว่า 300 ราย ออกจากเรือ Diamond Princessและ
ทุกรายต้องได้รับการกักกันอีก 14 วัน 
ประเทศกัมพูชา ได้ตรวจคัดกรองผู้โดยสารที่มากับเรือสำราญ Westerdam ซึ่งจอดเทียบท่า ณ ท่าเรือ    
สีหนุวิลล์ พบว่ามีผู้โดยสารที่มีอาการป่วย 20 ราย ผลตรวจทางห้องปฏิบัติการไม่พบผู้ติดเชื้อไวรัสโคโรนา 2019 
วันที่ 17 กุมภาพันธ์ 2563 ผู้โดยสาร 1,455 รายและลูกเรือ 802 ราย เริ่มทยอยเดินทางกลับประเทศของตนเอง 
จำนวน 1,277 ราย ขณะนี้มีผู้โดยสารที่ยังอยู่บนเรือสำราญ Westerdamจำนวน 233 รายและลูกเรือ 747 ราย 
รวมทั้งสิ้น 980 ราย  
ประเทศมาเลเซีย พบผู้โดยสารที่มากับเรือสำราญ Westerdam ติดเชื้อไวรัสโคโรนา 2019 จำนวน 1 
ราย เป็นหญิงอายุ 83 ปี สัญชาติอเมริกัน ซึ่งเดินทางมายังประเทศมาเลเซียพร้อมกับผู้โดยสารและลูกเรือจำนวน  
144 คนเพ่ือเดินทางกลับประเทศ 
ประเทศไทย ได้เพิ่มมาตรการคัดกรองผู้เดินทางที่มีประวัติโดยสารที่มากับเรือสำราญ Westerdam ซึ่งพบว่า 
มีคนไทยที่เดินทางโดยเครื่องบินกลับเข้าประเทศ 2 ราย ไม่มีอาการป่วย ได้ทำการตรวจหาเชื้อไวรัสโคโรนา 2019 ผล
ตรวจของทั้งสองรายไม่พบเชื้อ คนไทย 1 รายเป็นคนทำงานบนเรือสำราญ ได้ทำ home quarantine และอีก 1 
รายเป็นนักท่องเที่ยวได้เดินทางต่อไปประเทศเยอรมนีพร้อมสามีแล้ว สำหรับคนไทยที่อยู่บนเรือรายอื ่นอีก
ประมาณ 20 ราย ส่วนใหญ่เป็นคนทำงานบนเรือคาดว่าจะเดินทางกลับประเทศไทยเมื่อหมดสัญญาจ้างประมาณ 
28-31 มีนาคม 2563 ซึ่งตามแผนการเดินทางจะเดินทางกลับโดยเครื่องบิน 
ประเทศสหรัฐอเมริกา สถานทูตอังกฤษจะมารับพลเมืองของอังกฤษและยุโรปที่ถูกกักตัวบนเรือ Diamond 
princess กลับจำนวน 32 คน คาดว่าจะถึงที่ Boscombe Down ซ่ึงเป็นฐานทัพของกระทรวงกลาโหม ในวันที่ 22 ก.พ. 
63 และจะใช้เวลา 14 วัน ในการกักกันที่โรงพยาบาล Arrowe Park ในเมือง Wirral 
   
 
ประเทศไต้หวัน วันที่ 21 กุมภาพันธ์ 2563 จะมารับพลเมืองจำนวน 24 คนกลับประเทศ โดยก่อนขึ้น
เครื่องบินจะถูกคัดกรองอีกครั้งและหากสงสัยว่าเป็นโรคติดเชื้อไวรัสโคโรนา 2019 จะไม่ได้รับอนุญาตให้ขึ้น
เครื่องบิน เมื่อมาถึงจะถูกนำไปยังโรงพยาบาล กรณีที่ผลตรวจเป็นบวกจะอยู่ในโรงพยาบาลเพื่อรับการรักษา       
ถ้าผลตรวจเป็นลบจะถูกย้ายไปที่ศูนย์กักกันเป็นเวลา 14 วัน โดยสัมภาระทั้งหมดหลังจากถูกฆ่าเชื้อจะถูกกักกันที่
สนามบินเป็นเวลา 14 วัน 
2. มาตรการในต่างประเทศ  
มาตรการที่ใช้ในหลายประเทศ 
1. องค์การอนามัยโลกจัดประชุมคณะผู้เชี่ยวชาญด้านภาวะฉุกเฉิน (Emergency Committee) ในวันที่ 
30 มกราคม 2563 และประกาศว่าการระบาดของโรคติดเชื ้อไวรัสโคโรนา 2019 เป็น “ภาวะฉุกเฉินด้าน
สาธารณสุขระหว่างประเทศ” (Public Health Emergency of International Concern; PHEIC) หลังจาก
เชื้อไวรัสดังกล่าวแพร่ระบาดไปยังประเทศต่าง ๆ ทั่วโลกอย่างรวดเร็ว เพื่อป้องกันหรือลดการแพร่ระบาดข้าม
พรมแดนอันจะส่งผลกระทบต่อระบบสาธารณสุข แต่ไม่ได้หมายถึงให้ประเทศทั่วโลกใช้มาตรการจำกัดด้านการค้า
ต่อจีน หรือจำกัดการเดินทางไปยังประเทศจีน 
2. ยกเลิกเที่ยวบินไป-กลับเมืองต่าง ๆ ในประเทศจีน จากเขตบริหารพิเศษฮ่องกงและมาเก๊า รวมถึง
ประเทศไต้หวัน สิงคโปร์ ฟิลิปปินส์ อินโดนีเซีย มาเลเซีย เกาหลีใต้ ญี่ปุ่น เวียดนาม ไทย ออสเตรเลีย นิวซีแลนด์ 
อินเดีย ปากีสถาน มัลดีฟส์ เติร์กเมนิสถาน สหรัฐอเมริกา แคนาดา สหราชอาณาจักร ร่วมถึงประเทศส่วนใหญ่ใน
ทวีปยุโรป แอฟริกา และ ตะวันออกกลาง 
3. มีการประกาศปิดพรมแดนที่ติดกับประเทศจีน ในประเทศรัสเซีย มองโกเลีย เกาหลีเหนือ เนปาล 
รวมถึงเขตบริหารพิเศษฮ่องกง และ มาเก๊า  
4. มีการงดหรือจำกัดการเดินทางไปยังประเทศจีน ในเขตบริหารพิเศษฮ่องกง ประเทศเกาหลีใต้ 
นิวซีแลนด์ บังคลาเทศ ฝรั่งเศส ไต้หวัน มาเลเซีย และ ซาอุดิอาระเบีย (หากละเมิดคำสั่งนี้จะไม่ได้รับอนุญาตให้
กลับประเทศ) 
 5. ห้ามผู้ที่เดินทางมาจากเมืองอู่ฮั่น และ/หรือ มณฑลหูเป่ย์ และ/หรือประเทศจีนเข้าประเทศสิงคโปร์ 
มาเลเซีย เกาหลีใต้ อิรัก ญี่ปุ่น ออสเตรเลีย นิวซีแลนด์ อินเดีย มัลดีฟส์ และปาปัวนิวกินี (ห้ามรวมถึงผู้ที่เดินทาง
มาจากทวีปเอเชียเข้าประเทศ) 
6. งดการอนุมัติว ีซ่าให้กับนักท่องเที ่ยวหรือผู ้ที ่เดินทางมาจากประเทศจีน ในประเทศฟิลิปปินส์ 
สาธารณรัฐเช็ค อินโดนีเซีย เกาหลีใต้ อินเดีย และพม่า  
   
 
7. มีการบังคับให้ผู้เดินทางจากประเทศจีนต้องแสดงหลักฐานใบรับรองแพทย์ว่าไม่เป็นผู้ติดเชื้อไวรัสโคโรนา 
2019 ก่อนเข้าเขตบริหารพิเศษฮ่องกง และมาเก๊า นอกจากนี้กำหนดให้ต้องใช้ใบรับรองแพทย์ในการขออนุมัติวีซ่า
ในการเดินทางในประเทศบังคลาเทศ 
8. การกักกันผู้ที ่เดินทางมาจากประเทศจีน รวมถึง เขตบริหารพิเศษฮ่องกง และ มาเก๊า ในประเทศ
ไต้หวัน สิงคโปร์ ฟิลิปปินส์ 
9. งดรับแรงงานจากประเทศจีน ในประเทศรัสเซีย และ เวียดนาม 
 
         มาตรการจำเพาะในแต่ละประเทศ 
ประเทศจีน ประกาศปิดเมืองเพ่ือกักกัน หยุดการแพร่โรคติดเชื้อไวรัสโคโรนา 2019 พร้อมหยุดให้บริการ 
รถบัส รถไฟ รถไฟใต้ดิน เรือ เครื่องบิน ใน 17 เมือง (อู่ฮ่ัน หวงกัง ชื่อปี้ เอ้อโจว จือเจียง เอินซือ เสี้ยวก่าน เสียนห
นิง หวงสือ เซียนเถา เฉียนเจียง จิ่นโจว ลีฉวน กว่างโจว และเทียนจิน) รวมถึงเมืองไท่โจว และเมืองหางโจว เมือง
เอกของมณฑลเจ้อเจียง รวมถึงสร้างโรงพยาบาลชั่วคราวเพื่อรองรับผู้ป่วย 2 แห่ง ด่านตรวจคนเข้าเมืองของ
ประเทศจีนได้ออกแนวทางปฏิบัติ การป้องกันการติดโรคไวรัสโคโรนา 2019 สำหรับชาวต่างชาติที่อยู่ประเทศ 
รวม 6 ภาษา ได้แก่ ภาษาอังกฤษ รัสเซีย ฝรั่งเศส เยอรมัน ญี่ปุ ่น และเกาหลีและตั ้งด่านคัดกรองผู ้เดิน
ทางเข้าออกจากมณฑลหูเป่ย์ 
วันที่ 15 กุมภาพันธ์ 2563 เพ่ิมมาตรการทำความสะอาด และฆ่าเชื้อโรคธนบัตรที่ถูกใช้แล้ว โดยธนาคาร
จะใช้แสงอัลตราไวโอเลต และความร้อนในการฆ่าเชื้อโรคที่อาจจะอยู่บนธนบัตร จากนั้นจะเก็บรักษาไว้ 7-14 วัน 
ก่อนนำออกมาใช้อีกครั้ง รวมถึงมีการใช้กระดาษรองนิ้วในการกดปุ่มลิฟท์ และรณรงค์ให้คนขับรถสาธารณะทำ
ความสะอาดรถทุกวัน 
วันที่ 17 กุมภาพันธ์ 2563 ประกาศให้ประชาชนในมณฑลหูเป่ย์ ห้ามออกนอกที่พักอาศัยในวันหยุดสุด
สัปดาห์ และได้มีการเปิดตัวแพลตฟอร์มสื่อการเรียนออนไลน์และเริ่มออกอากาศชั้นเรียนระดับประถามศึกษาเพ่ือ
ทดแทนการเรียนในห้องเรียน 
วันที่ 18 กุมภาพันธ์ 2563 เจ้าหน้าที่สาธารณสุขจีนได้กระตุ้นผู้ป่วยที่ฟื้นตัวจากโรคติดเชื้อไวรัสโคโรนา 
2019 ให้บริจาคโลหิต เพื่อให้สามารถสกัดพลาสมานำไปรักษาผู้ที่ป่วยหนักได้ ได้ยกเลิกการจัดแข่งขันกีฬาต่าง ๆ 
เมืองเซี่ยงไฮ้ได้ให้โรงเรียนประถมและมัธยมจัดการเรียนการสอนแบบออนไลน์ตั้งแต่วันที่ 2 มีนาคม 2563 และยัง
ไม่เปิดโรงเรียนในช่วงปลายเดือนกุมภาพันธ์ มีการดัดแปลงอาคารในเมืองเซี่ยงไฮ้เป็นโรงงานผลิตหน้ากากอนามัย 
(เริ่มวันที่ 17 เสร็จสิ้นวันที่ 22 กุมภาพันธ์ 2563) เพื่อตอบสนองความต้องการในช่วงระบาด ซึ่งจะผลิตได้วันละ 
250,000 ชิ้น/วัน 
   
 
วันที่ 19 กุมภาพันธ์ 2563 สำนักงานบริหารผลิตภัณฑ์ทางการแพทย์แห่งชาติของจีนได้อนุมัติการทำ
ตลาดสำหรับยาต้านไวรัสฟาวิลาเวียร์ (Favilavir) เพื่อใช้รักษาผู้ติดเชื้อไวรัสโคโรนา 2019 ซึ่งถือเป็นยาต้านไวรัส
โคโรนา 2019 ชนิดแรกที่ได้รับอนุมัติอย่างเป็นทางการ 
วันที่ 20 กุมภาพันธ์ 2563 บริษัท Didi ผู้ให้บริการรถเช่ารายใหญ่ที่สุดของจีน มีมาตรการติดตั้งแผงกั้น
ป้องกันระหว่างคนขับและที่นั่งผู้โดยสารในรถยนต์ ที่คาดว่าจะป้องกันการแพร่กระจายของโรคติดเชื้อไวรัสโคโรนา 
2019 ตั้งสถานีบริการสำหรับตรวจสอบอุณหภูมิของผู้ขับขี่  และจัดจำหน่ายหน้ากากอนามัยฟรีในกว่า 148 เมือง
ทั่วประเทศ 
เขตบริหารพิเศษฮ่องกง ณ วันที่ 11 กุมภาพันธ์ 2563 ผู้บริหารเขตบริหารพิเศษฮ่องกง ขอความร่วมมือ
ให้ประชาชนอยู่กับบ้านให้มากที่สุดและหลีกเลี่ยงการมีปฏิสัมพันธ์ทางสังคมต่าง ๆ วันที่ 13 กุมภาพันธ์ 2563     
เขตบริหารพิเศษฮ่องกง ขยายการหยุดการเรียนการสอนไปจนถึงช่วงกลางเดือนมีนาคม 2563  
วันที่ 16 กุมภาพันธ์ 2563 จะนำเครื่องบินเช่าเหมาลำ ไปรับพลเมืองของฮ่องกงที่ถูกกักกันอยู่บนเรือ 
Diamond Princess กลับประเทศ จากนั้นจะนำไปกักกันในศูนย์กักกันของฮ่องกง เป็นเวลา 14 วัน 
เขตบริหารพิเศษมาเก๊า วันที่ 20 กุมภาพันธ์ 2563 รัฐบาลอนุญาตให้คาสิโนเปิดบริการอีกครั้ง หลังจาก
ปิดไปเนื่องจากพบผู้ป่วยโรคติดเชื้อไวรัสโคโรนา 2019 ทั้งนี้ต้องปฏิบัติตามมาตรการ คือ ให้พนักงานทุกคนสวม
หน้ากากอนามัยและยืนห่างจากผู้อื่น 1 เมตร และห้ามผู้ที่มีไข้หรือไอเข้าไปในคาสิโน 
ประเทศไต้หวัน มีมาตรการให้ประชาชนรายงานโรค โดยหากฝ่าฝืนจะมีค่าปรับ 150,000 เหรียญไต้หวัน 
(ประมาณ 150,000 บาท)  
วันที่ 19 กุมภาพันธ์ 2563 ขยายการคัดกรองผู้ที่มีประวัติเดินทางจากประเทศไทย สิงคโปร์และญี่ปุ่น 
ภายใน 14 วัน โดยเริ่มตั้งแต่วันที่ 16 กุมภาพันธ์ 2563  
ประเทศสิงคโปร์ ได้มีมาตรการตรวจวัดอุณหภูมิร่างกายพนักงานก่อนเข้าทำงาน และเพิ่มการทำความ
สะอาดจุดที่ประชาชนต้องสัมผัส และเลี่ยงการจับมือทักทายกัน ขนส่งทางบกประเทศสิงคโปร์มีการแจกหน้ากาก
อนามัย 300,000 ชิ้น (สำหรับให้ผู้โดยสาร) ให้กับคนขับแท็กซี่และรถเช่า และติดตั้งจุดวัดอุณหภูมิร่างกายที่ป้าย
รอรถแท็กซี ่โดยมีการติดสติกเกอร์ประจำวันสำหรับรถที่คนขับได้ตรวจวัดอุณหภูมิเรียบร้อยแล้ว  
วันที่ 15 กุมภาพันธ์ 2563 มีการแจกของขวัญให้แก่ พนักงานทำความสะอาด และบุคลากรทางการ
แพทย ์โดยภายในบรรจุไปด้วย หน้ากากอนามัย เจลล้างมือ ยาน้ำมัน (medicated oil) และชาเขียว เพ่ือเป็นการ
ขอบคุณ รวมถึงเป็นขวัญและกำลังใจให้เจ้าหน้าที่ทำงานอย่างเต็มที่ 
วันที่ 16 กุมภาพันธ์ 2563 มีการจัดงานชื่อ “SG Clean” ซึ่งเป็นโครงการที่สนับสนุนให้มีการจัดระบบ
สุขาภิบาลและสุขอนามัยของประชาชนในประเทศให้ดียิ่งขึ้น 
วันที่ 17 กุมภาพันธ์ 2563 มาตรการห้ามประชาชนที่เดินทางกลับจากประเทศจีน ออกนอกที่พักอาศัย
เป็นเวลา 14 วัน มีผลบังคับใช้ตั้งแต่วันที่ 18 กุมภาพันธ์ 2563 
   
 
วันที่ 18 กุมภาพันธ์ 2563 มีการโทรสุ่มและตั้งจุดตรวจสอบชาวสิงคโปร์และผู้ถือวีซ่าประเภทพำนักระยะ
ยาว หลังจากประกาศใช้มาตรการให้ผู้เดินทางกลับจากประเทศจีนอยู่ที่บ้าน เป็นเวลา 14 วัน ที่มีผลบังคับใช้วันที่ 
18 กุมภาพันธ์ 2563 เวลา 23.59 น. ผู้ฝ่าฝืนกรณีเป็นชาวต่างชาติ จะถูกระงับวีซ่า ส่วนกรณีชาวสิงคโปร์จะถูก
ดำเนินคดีตามพระราชบัญญัติโรคติดเชื้อ ต้องเสียค่าปรับไม่เกิน 10,000 ดอลลาร์ หรือจำคุกไม่เกิน 6 เดือน หรือ
ทั้งจำทั้งปรับ 
วันที่ 20 กุมภาพันธ์ 2563 กระทรวงแรงงาน จัดทำและเผยแพร่คำแนะนำสำหรับนายจ้างเมื่อพบผู้ป่วย
สงสัยหรือยืนยันในสถานที่ทำงาน  
วันที่ 21 กุมภาพันธ์ 2563 กระทรวงการต่างประเทศสิงคโปร์ แจ้งว่า ชาวสิงคโปร์ที่ขึ้นฝั่งจากเรือสำราญ 
Diamond Princess จะถูกกักกันภายใน 14 วัน เพ่ือเป็นมาตรการป้องกันเพิ่มเติม 
ประเทศฟิลิปปินส์ เลื่อนการแข่งขัน Asean Para Games (APG) จากวันที่ 20-28 มีนาคม 2563 เป็น
ช่วงเดือนพฤษภาคม หรือ เดือนมิถุนายน 2563 
ประเทศเกาหลีเหนือ ณ วันที่ 12 กุมภาพันธ์ 2563 ได้มีมาตรการกักกันผู้เดินทางมาจากประเทศจีนเป็น
เวลา 30 วัน และเป็นประเทศแรกท่ีปิดกั้นชายแดนกับประเทศจีนและมีการกักตัวชาวต่างชาติที่อาศัยอยู่ใน
ประเทศเกาหลีเหนือ เป็นเวลา 30 วัน 
วันที่ 22 กุมภาพันธ์ 2563 ยกเลิกงานวิ่งมาราธอนนานาชาติ ประจำปี ที่จะจัดในเดือนเมษายน 2563 
ประเทศปากีสถาน ประกาศห้ามพลเมืองที่อาศัยอยู่ในเมืองอู่ฮั ่น ประเทศจีน กลับประเทศและไม่มี
มาตรการอพยพพลเมืองออกจากอู่ฮั่น เนื่องจากประเทศไม่มีความพร้อมในการรับมือหากเกิดการระบาด ทั้งใน
ด้านบุคลากรทางการแพทย์และทรัพยากร ณ วันที่ 12 กุมภาพันธ์ 2563 
ประเทศเวียดนาม สั่งปิดชุมชนในเขต Son Loi ทางเหนือของกรุงฮานอย ซึ่งมีประชากรราว 10,600 คน 
เป็นเวลา 20 วัน เพื่อกักกันโรคหลังได้รับการยืนยันว่าพบการติดโรคติดเชื้อไวรัสโคโรนา 2019 ในชุนชน 6 ราย 
(เป็นเมืองนอกประเทศจีนแห่งแรกที่ถูกปิดเมืองจากการติดโรคติดเชื้อไวรัสโคโรนา 2019) 
หน่วยงานป้องกันโรคติดต่อในสหรัฐอเมริกา (CDC) จะใช้ระบบเฝ้าระวังไข้หวัดใหญ่ (ILI) ในการค้นหาผู้
ติดเชื้อไวรัสโคโรนา 2019 
ประเทศญี่ปุ่น ได้ทำการคัดกรองประชาชนมากกว่า 100 คนที่สัมผัสใกล้ชิดกับคนขับแท็กซ่ีและคาดว่าจะ
มีโอกาสติดเชื้อไวรัสโคโรนา 2019  
วันที่ 17 กุมภาพันธ์ 2563 ยกเลิกงานเฉลิมฉลองวันพระราชสมภพของสมเด็จพระจักรพรรดิเจ้าชาย    
นะรุฮิโตะมกุฎราชกุมาร วันที่ 23 กุมภาพันธ์ 2563 
วันที่ 18 กุมภาพันธ์ 2563 วางแผนที่จะทดลองใช้ยาเอชไอวีเพื่อรักษาผู้ป่วยที่ติดเชื้อไวรัสโคโรนา 2019
เนื่องจากจำนวนผู้ป่วยที่เพิ่มขึ้นทำให้เกิดภัยคุกคามต่อเศรษฐกิจและสาธารณสุขของประเทศ และยกเลิกงานวิ่ง
มาราธอน (Tokyo marathon) ในวันที่ 1 มีนาคม 2563 ซึ่งจะมีผู้เข้าร่วมประมาณ 38,000 คน หลังจากมีรายงาน
   
 
ผู้ป่วยยืนยันหลายรายงานในเมืองโตเกียว อีกทั้งยังมีการตอบสนองต่อการแพร่กระจายของโรคจากกระทรวงการ
ต่างประเทศญี่ปุ่น โดยให้คำแนะนำและคำเตือนเกี่ยวกับการท่องเที่ยวในประเทศจีนให้อยู่ระดับ 1 และ 2 ทั้งหมด 
ยกเว้นมณฑลหูเป่ย์ ที่อยู่ในระดับ 3 แนะนำให้เลื่อนการเดินทางไปมณฑลหูเป่ย์ ซึ่งรัฐบาลญี่ปุ่นได้ตัดสินใจตาม 
“ภาวะฉ ุกเฉ ินด ้านสาธารณส ุขระหว ่างประเทศ” (Public Health Emergency of International 
Concern; PHEIC) ที่ออกโดย WHO เมื่อวันที่ 30 มกราคม 2020 
 วันที่ 20 กุมภาพันธ์ 2563 ขอความร่วมมือจากประชาชนและผู้ประกอบการ พิจารณาถึงความจำเป็นใน
การจัดกิจกรรมต่าง ๆ หรือให้มีมาตรการในการลดการติดเชื้อ ได้แก่ เตรียมแอลกอฮอล์ล้างมือ งดผู้มีอาการไข้ 
หวัด เข้าร่วมงาน  
 วันที่ 21 กุมภาพันธ์ 2563 รัฐบาลญี่ปุ่น ได้ปรับแผนกลยุทธ์การกักกันผู้โดยสารบนเรือสำราญ Diamond 
Princess หลังจากจำนวนผู้ป่วยลดลง  
 วันที่ 22 กุมภาพันธ์ 2563 เมืองโตเกียว ยกเลิก/ชะลอกิจกรรมใหญ่ที่จัดในที่ร่ม และกิจกรรมกลางแจ้งจะ
ถูกยกเลิกหรือเลื่อนออกไป หากรัฐบาลนครหลวงมีความเห็นว่ามาตรการป้องกันการติดเชื้อไม่สามารถนำมาใช้ใน
จำนวนผู้เข้าร่วมได ้
 ประเทศสหรัฐอเมริกา ได้มีการประกาศแผนอพยพพลเมืองของตนเองที่ถูกกักกันอยู่ที่ประเทศจีน กลับ
ประเทศ 
 วันที่ 20 กุมภาพันธ์ 2563 ได้มีมาตรการใช้เครื่องวัดอุณหภูมิเพ่ือคัดกรองที่สนามบิน รวมไปถึงให้บัตรเฝ้า
ระวังสุขภาพเกี่ยวกับอาการของโรคติดเชื้อไวรัสโคโรนา 2019  
 วันที่ 22 กุมภาพันธ์ 2563 เมืองแคลิฟอร์เนีย ให้ผู้ที่เดินทางกลับจากจีนหลังวันที่ 2 กุมภาพันธ์ 2563 
กักกันตัวเองอยู่บ้านจนถึงสิ้นเดือนมีนาคม 2563 โดยเมื่อวันศุกร์ที่ผ่านมาพบว่ามี 7,600 คน ที่ต้องกักกันตัวเองอยู่
บ้านและจำกัดการมีปฏิสัมพันธ์กับผู้อื่น 
 วันที่ 23 กุมภาพันธ์ 2563 เพิ่มระดับคำแนะนำสำหรับผู้ที่จะเดินทางไปเกาหลีใต้และญี่ปุ่นเป็น "ระดับ 
2” และประเทศจีน เป็น “ระดับท่ี 3” โดยผู้ที่จะเดินทางไปเกาหลีใต้ควรหลีกเลี่ยงการสัมผัสผู้ป่วย ล้างมือด้วยสบู่
และน้ำ หรือใช้แอลกอฮอล์เจลล้างมือ (60-95%) สำหรับผู้สูงอายุ/ผู้ที่มีโรคประจำตัว ควรพิจารณาเลื่อนการ
เดินทางที่ไม่จำเป็นออกไป  
ประเทศออสเตรเลีย นายกรัฐมนตรีสั่งอพยพชาวออสเตรเลีย ที่อยู่บนเรือสำราญ Diamond princess 
จำนวนกว่า 200 รายโดยทั้งหมดจะถูกกักกันที่เมือง Darwin ประเทศออสเตรเลีย เป็นเวลา 14 วัน  
วันที่ 20 กุมภาพันธ์ 2563 สายการบิน Jetstar ลดเที่ยวบินเดินทางไปยังประเทศญี่ปุ ่น ไทย และจีน     
14 % จนถึงวันที ่31 พฤษภาคม 2563 ในเที่ยวบินไปยังประเทศญี่ปุ่น ไทย และจีน 
วันที่ 21 กุมภาพันธ์ 2563 มหาวิทยาลัยชั้นนำของออสเตรเลีย ได้เสนอให้ความช่วยเหลือนักศึกษาจีนใน
การจ่ายเงินอุดหนุน เพื่อพยายามลดผลกระทบจากการห้ามชาวต่างชาติเดินทางมาจากจีนและเกรงว่านักศึกษา
   
 
หลายพันคนจะถอนตัวจากการเข้ามาเรียนและย้ายไปเรียนที่อื่น หากนักศึกษาไม่สามารถเข้าเรียนได้ภายในไม่กี่
สัปดาห์ 
 วันที่ 22 กุมภาพันธ์ 2563 รัฐบาลออสเตรเลีย อนุญาตให้นักเรียนมัธยมชาวจีนบางคนที่ถูกกีดกันไม่ให้
เข้าประเทศ ได้กลับเข้ามาเรียนจำนวนประมาณ 760 คน ซึ่งไม่มีผู้มาจากมณฑลหูเป่ย์ ซึ ่งเป็นศูนย์กลางการ
ระบาดของโรคติดเชื้อไวรัสโคโรนา 2019   
ประเทศอิสราเอล มีคำสั่งกักกันผู้ที่เดินทางกลับจาก 4 ประเทศนอกเหนือจากจีน ได้แก่ ประเทศไทย
ฮ่องกง สิงคโปร์ และมาเก๊า โดยเริ่มตั้งแต่วันที่ 16 กุมภาพันธ์ 2563 
วันที่ 18 กุมภาพันธ์ 2563 ประกาศกระทรวงมหาดไทยอิสราเอลปฏิเสธการเดินทางเข้าประเทศของ
บุคคลทุกสัญชาติที่เคยเดินทางมาประเทศไทยในช่วง 14 วันผ่านมา ยกเว้นผู้ถือสัญชาติอิสราเอลหรือมีถิ่นพำนักใน
อิสราเอล 
วันที ่ 20 กุมภาพันธ์ 2563 วางแผนเตรียมโรงพยาบาล Shmu'el Harofe ใน Beer Yaakov เป็น 
Isolation unit เพื่อรักษาผู้ป่วยและป้องกันการแพร่กระจายของโรค รวมทั้งพิจารณาปิดสถานที่ท่องเที่ยวและ
โรงแรมต่าง ๆ 
วันที่ 23 กุมภาพันธ์ 2563 ได้มีการเพิ่มมาตรการห้ามนักเดินทางที่เคยไปเกาหลีใต้และญี่ปุ่นเข้าประเทศ
และไม่อนุญาตให้ชาวต่างชาติ ราว 200 คน ลงจากเครื่องบินที่มาจากเกาหลีใต้ ยกเว้นชาวอิสราเอล จำนวน 12 คน 
ซึ่งมีรถมารอรับพาตัวไปที่บ้านและให้กักตัวเพื่อสังเกตอาการเป็นเวลา 14 วัน และมีการเพิ่มการกักกันในผู้ที่
เดินทางกลับจากเกาหลีใต้และญี่ปุ่น (ก่อนหน้านี้กำหนดประเทศจีน ไทย สิงคโปร์ ฮ่องกง และมาเก๊า) 
ประเทศอังกฤษ เผยแพร่แนวทางสำหรับสถานศึกษา ในการให้คำแนะนำเกี่ยวกับโรคติดเชื้อไวรัสโคโรนา 
2019 ให้กับเจ้าหน้าที่ นักเรียนและผู้ปกครอง ได้แก่ วิธีป้องกันการแพร่กระจาย การดำเนินงานเมื่อพบผู้ป่วย
ยืนยันหรือสงสัยโรคติดเชื้อไวรัสโคโรนา 2019 ให้คำแนะนำสำหรับบุคคลที่เดินทางมาจาก จีน ไทย ญี่ปุ่น เกาหลี
ใต้ ฮ่องกง ไต้หวัน สิงคโปร์ มาเลเซีย และมาเก๊า ในช่วงเวลา 14 วัน และกำหนดให้โรงแรมที่อยู่ใกล้ Heathrow 
airport เป็นศูนย์กักกันสำหรับผู้เดินทางทุกคนที่มีความเสี่ยงต่อการป่วยโรคติดเชื้อไวรัสโคโรนา 2019 
ประเทศเกาหลีใต้ ประธานาธิบดี Moon Jae-in ของเกาหลีใต้ มีมาตรการควบคุมการติดเชื้ออย่าง
เข้มงวดและทำทุกอย่างที่เป็นไปได้เพื่อกระตุ้นเศรษฐกิจ ซึ่งอยู่ในสถานการณ์ฉุกเฉินอันเป็นผลมาจากการแพร่
ระบาดของโรคติดเชื้อไวรัสโคโรนา 2019 ในทั่วโลก ทั้งนี ้โซลได้ปิดก้ันการเข้ามาของชาวต่างชาติที่มาจากมณฑลหู
เป่ย์ซึ่งเป็นศูนย์กลางของการระบาด 
 วันที่ 21 กุมภาพันธ์ 2563 กระทรวงกลาโหม ประกาศไม่ให้เจ้าหน้าที่ทหารทุกคนออกจากฐานทัพไป
พักผ่อนและพักค้างคืนตั้งแต่วันเสาร์ ภายหลังพบทหารทั้ง 3 เหล่าทัพ ติดเชื้อไวรัสโคโรนา 2019 ซึ่งทุกราย       มี
ประวัติเดินทางไปเมือง Daegu ได้มีการค้นหาผู้ที ่เดินทางมาที่โบสถ์ในเมือง Deagu และโรงพยาบาลในเมือง 
Cheongdo ซึ่งมีผู ้ป่วยจำนวนมาก ได้ห้ามชุมนุมทางศาสนาของกลุ่ม Shincheonji  ห้ามเข้าศูนย์การค้าโซล 
   
 
พลาซ่า, Cheonggye Plaza และ Gwanghwamun Plaza ผู ้ที ่ฝ่าฝืน จะถูกปรับได้สูงถึง 3 ล้านวอน (2,485 
ดอลลาร์สหรัฐ) และกำหนดให้เมือง Deagu และ Cheongdo เป็น "เขตดูแลพิเศษ และวางแผนที่จะส่งเจ้าหน้าที่
แพทย์ทหารและเตรียมสถานที่กักกันชั่วคราวสำหรับผู้ที่ถูกกักกัน 
 วันที่ 23 กุมภาพันธ์ 2563 ประธานาธิบดีมุน แจ-อิน ผู้นำเกาหลีใต้ แถลงภายหลังประชุมฉุกเฉินร่วมกับ
คณะรัฐมนตรีและหารือร่วมกับผู้เชี่ยวชาญว่าทุกฝ่ายเห็นพ้องให้ยกระดับการเตือนภัยด้านสาธารณสุขในประเทศ 
อันเนื่องมาจากสถานการณ์การแพร่ระบาดของโรคติดเชื้อไวรัสโคโรนา 2019 “โควิด-19” ขึ้นเป็น“สีแดง” ที่เป็น
ระดับสูงสุดจากท้ังหมด 4 ระดับ ซึ่งเป็นการยกระดับการดำเนินการทั้งส่วนกลางและส่วนท้องถิ่น ในการยับยั้งการ
แพร่กระจายของโรคดังกล่าวให้เร็วที่สุด 
ประเทศรัสเซีย ห้ามชาวจีนเข้าประเทศเป็นการชั่วคราว โดยมีผลตั้งแต่วันที่ 20 กุมภาพันธ์ 2563 เวลา 
24.00 น. (เวลาของมอสโก) ซึ่งก่อนหน้านี้ได้ลดจำนวนนักท่องเที่ยวชาวจีนโดยการปิดพรมแดนทางบกกับประเทศ
จีนและมองโกเลีย 
ประเทศเยอรมัน ได้ส่งเวชภัณฑ์ อุปกรณ์ป้องกัน และยารักษา จำนวน 8.7 ตัน มูลค่า 162,000 ดอลลาร์ 
สนับสนุนให้ประเทศจีน ในการต่อสู้กับการแพร่ระบาดของโรคติดเชื้อไวรัสโคโรนา 2019 
 ประเทศมองโกเลีย ขยายการปิดสถานศึกษา ได้แก่ โรงเรียนอนุบาล มหาวิทยาลัย และศูนย์ฝึกอบรมสาย
อาชีพ จนถึงสิ้นเดือนมีนาคม 2563 และระงับการส่งถ่านหินให้จีนจนถึงวันที่ 2 มีนาคม 2563 ภายหลังพบผู้ปว่ย 
โรคติดเชื้อไวรัสโคโรนา 2019 ใกล้จุดผ่านแดนมองโกเลีย-จีน 
 ประเทศคาซัคสถาน ประกาศมาตรการกักกันชาวต่างชาติ (จากประเทศที่มีรายงานผู้ป่วย) ที่เดินทางเข้า
คาซัคสถาน รวมทั้งชาวไทยด้วย โดยจะกักตัวดูอาการ 14 วัน หลังจากนั้น ไม่ว่าจะพบการติดเชื้อหรือไม่ จะถูกส่งไปอยู่
ในการดูแลของโรงพยาบาลที่ใกล้กับที่พักอีก 10 วัน เพ่ือติดตามอาการที่อาจมีโอกาสติดเชื้อหลังผ่าน 14 วัน 
 ประเทศอิรัก ปิดกั้นชายแดนกับนักเดินทางชาวอิหร่านเป็นเวลา 3 วัน หลังจากมีรายงานพบผู้ป่วยโรคติด
เชื้อไวรัสโคโรนา 2019 จำนวน 5 ราย ในประเทศอิหร่าน 
 ประเทศมาเลเซีย จะส่งเครื่องบินไปยังเมืองอู่ฮั่นเป็นครั้งที่  2 หลังจากครั้งแรกเมื่อวันที่ 4 กุมภาพันธ์ 
2563 เพื ่ออพยพชาวมาเลเซีย จำนวน 75 คนที ่ย ังตกค้างอยู ่ในวันที่  25 กุมภาพันธ์ 2563 นี ้ และทาง
รัฐมนตรีว่าการกระทรวงการค้าและการค้าภายในประเทศ ขอให้ผู้ผลิตเพิ่มการผลิตหน้ากากอนามัยอีกจำนวน 
400,000 ชิ้นต่อวัน เพ่ือให้มั่นใจว่าเพียงพอต่อการเกิดโรคติดเชื้อไวรัสโคโรนา 2019 
 ประเทศอิตาลี นายกเทศมนตรีเมืองโคดอกโน ออกประกาศคำสั่งในวันศุกร์ที ่21 กุมภาพันธ์ 2563 ว่าให้
ปิดสถานที่สาธารณะต่าง ๆ ในทันที ไม่ว่าจะเป็นโรงเรียน, สำนักงานเทศบาล, ห้างร้านที่ขายอาหาร,บาร์, ดิสโก
และศูนย์กีฬาต่าง ๆ โดยคำสั่งดังกล่าวส่งผลกระทบต่อสถานที่ต่าง ๆ ราว 80 แห่ง และมีช่วงเวลาบังคับใช้ 2-5 วัน 
ซึ่งสอดล้องกับคำแถลงในเวลาต่อมาของรัฐมนตรีกระทรวงสาธารณสุขของอิตาลีที่ระบุว่าทุกกิจกรรมสาธารณะ ไม่
ว่าการเรียนการสอนตามโรงเรียนทั้งหลาย, สำนักงานต่าง ๆ และการแข่งขันกีฬาทกุชนิดในพ้ืนที่ที่ได้รับผลกระทบ
   
 
จากโรคติดเชื้อไวรัสโคโรนา 2019 จะถูกระงับ ซึ่งครอบคลุมทั้งสิ้น 10 เมืองด้วยกัน หลังพบการแพร่ระบาดของ
ไวรัสโคโรนา 2019 ในแคว้นลอมบาดีและแคว้นเวเนโต นอกจากนี้ในวันที่ 22 กุมภาพันธ์ 2563รัฐมนตรีว่าการ
กระทรวงสาธารณสุข ได้มีการระบุว่าสำหรับประชาชนทุกคนที่เดินทางเข้ามาที่อิตาลีในช่วง 14 วันที่ผ่านมา และ
เดินทางมาจากพ้ืนทีท่ี่ได้รับผลกระทบจากการระบาดของประเทศจีน ให้ประชาชนกลุ่มดังกล่าวอยู่ในพักอาศัยของ
ตนเอง (Home stay) เพื่อรับการเฝ้าระวังสถานการณ์โรค การไม่ปฏิบัติตามมาตรการจะถือว่าเป็นการละเมิด
กฎหมาย 
 วันที่ 23 กุมภาพันธ์ 2563 เลื่อนการจัดการแข่งขันฟุตบอล Inter Milan game เนื่องจากการระบาดของ
โรคติดเชื้อไวรัสโคโรนา 2019 ทางตอนเหนือของประเทศอิตาลี 
 ประเทศบาห์เรน ในวันที่ 22 กุมภาพันธ์ 2563 สถานเอกอัครราชทูต ณ กรุงมานามา ประกาศเรื่อง 
บาห์เรนประกาศห้ามคนต่างชาติที ่เคยเดินทางไปประเทศไทยเดินทางเข้ามาบาห์เรน โดยกระทรวงการ
ต่างประเทศบาห์เรนร่วมกับกระทรวงสาธารณสุขและกระทรวงมหาดไทยออกประกาศ ดังนี้ ห้ามคนต่างชาติ 
(หมายถึงทุกสัญชาติ รวมทั้งคนไทยที่ไม่มีถิ่นพำนัก/ไม่มีวีซ่าทำงานในบาห์เรน) ที่เคยเดินทางไปยังประเทศไทย 
อิหร่าน สิงคโปร์ มาเลเซียและเกาหลีใต้ภายใน 14 วันก่อนหน้าเดินทางเข้ามายังบาห์เรน สำหรับผู้ที่มีถิ่นพำนักใน
บาห์เรน (รวมถึงผู้ที่มีวีซ่านักลงทุน วีซ่าทำงาน วีซ่าครอบครัวและ Flexi Work Permit ไม่รวมวีซ่าท่องเที่ยว)      
ที่เคยเดินทางไปประเทศดังกล่าวข้างต้น จะต้องถูกกักตัวและได้รับการตรวจร่างกายตามกระบวนการที่ได้รับการ
แนะนำจากองค์การอนามัยโลกและขอแนะนำให้คนไทยหลีกเลี่ยงการเดินทางมายังบาห์เรน หากไม่มีความจำเป็น  
 ประเทศอินเดีย ขอให้ประชาชนหลีกเลี่ยงการเดินทางไปประเทศสิงคโปร์โดยไม่จำเป็น สำหรับ
ผู้โดยสารที่มาจากประเทศอินโดนีเซีย เวียดนามและมาเลเซียจะได้รับการตรวจคัดกรองอาการของโรคติดเชื้อ
ไวรัสโคโรนา 2019 
 ประเทศอิหร่าน ยกเลิกการแสวงบุญในอิรัก ปิด 5 พรมแดนระหว่างอิหร่่านและอิรัก จำกัดการเข้าชมศาล
เจ้าศักดิ์สิทธิ์ในเมือง QOM และสถานที่ใกล้เคียงอื่น ๆ พร้อมทั้งสั่งปิดโรงเรียน มหาวิทยาลัย สถานศึกษาในเมอืง 
QOM และเมืองใกล้เคียง ตั้งแต่วันอาทิตย์ท่ี 23 กุมภาพันธ์ 2563 
3. สถานการณ์ภายในประเทศ 
3.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
กรมควบคุมโรคได้ดำเนินการเฝ้าระวัง คัดกรองผู้เดินทางตามช่องทางเข้าออกประเทศทั้งทางอากาศ     
ทางน้ำและทางบก ในกลุ่มผู้เดินทางจากทุกประเทศและเน้นการคัดกรองในผู้ที่เดินทางมาจากพื้นที่เสี่ยง ข้อมูล
การคัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 22 กุมภาพันธ์ 2563 รวมทั้งสิ้น 1,466 เที่ยวบิน ผู้
เดินทางได้รับการคัดกรองสะสมรวม 2,346,552 ราย พบผู้ป่วยที่มีอาการเข้าได้ตามนิยามการคัดกรองจำนวน 68 
ราย การคัดกรองผู้เดินทาง ณ ท่าเรือ 6 แห่ง (กรุงเทพมหานคร ท่าเรือแหลมฉบัง ท่าเรือพาณิชย์เชียงแสน ท่าเรือ
ภูเก็ต ท่าเรือสมุย และท่าเรือกระบี่) ตั้งแต่วันที่ 1 มกราคม 2563 ถึงวันที่ 22 กุมภาพันธ์ 2563 มียอดการคัดกรอง
   
 
เรือสะสม 424 ลำ มีผู้ที่เดินทางได้รับการคัดกรองสะสมรวม 95,734 ราย การคัดกรองผู้เดินทางผ่านด่านพรมแดน
ทางบกจำนวน 34 ด่าน ตั้งแต่วันที่ 1 กุมภาพันธ์ 2563 ถึง 22 กุมภาพันธ์ 2563 มีผู้ได้รับการคัดกรองสะสมรวม 
572,804 ราย และการคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแตว่ันที่ 30 
มกราคม 2563 ถึง 21 กุมภาพันธ์ 2563 ได้ทำการคัดกรองรวมทั้งสิ้น 50,202 ราย  
 ประเทศไทยได้ดำเนินการอพยพพลเมืองไทยจำนวน 138 ราย กลับจากเมืองอู่ฮ่ัน ประเทศจีน เมื่อวันที่ 4 
กุมภาพันธ์ 2563 ในระหว่างกักกันพบผู้มีอาการป่วยจำนวน 1 ราย ซึ่งผลตรวจพบเป็นผู้ป่วยยืนยันโรคติดเชื้อไวรัส
โคโรนา 2019 ได้ส่งตัวไปรักษาที่โรงพยาบาลชลบุรี ผลการตรวจทางห้องปฏิบัติการล่าสุดวันที่ 21 กุมภาพันธ์ 
2563 ผลการตรวจไมพ่บเชื้อ และในขณะนี้ได้ทุกคนกลับบ้านเป็นที่เรียบร้อยแล้ว  
 3.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 23 กุมภาพันธ์ 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
98 ราย รวมยอดผู้ป่วยทั้งหมด จำนวน 1,453 ราย รายละเอียดตามตารางที่ 2  
ตาราง 2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม  1,453 ราย 
● คัดกรองพบที่สนามบิน (สุวรรณภูมิ (44)  ดอนเมือง (16)    
ภูเก็ต (6) เชียงใหม่ (1) อู่ตะเภา (1)) 
68 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 755 ราย โรงพยาบาลรัฐ 617 ราย) 
 1,372 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์  13 ราย 
ผู้ป่วยที่มีอาการเข้าได้ตามนิยาม   1,453 ราย 
● พักรักษาตัวเป็นผู้ป่วยใน 
(โรงพยาบาลเอกชน 146 ราย โรงพยาบาลรัฐ 186 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
332 ราย 
 
 1,116 ราย 
 5 ราย 
ผู้ป่วยยืนยันสะสม 
หายป่วยและแพทย์อนุญาตให้ออกจากโรงพยาบาล 
อยู่ระหว่างการรักษาพยาบาล 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
35 ราย  
21 ราย 
14 ราย 
2 ราย 
0 ราย 
   
 
4. มาตรการในประเทศไทย 
เมื่อวันที่ 22 มกราคม 2563 กระทรวงสาธารณสุข ได้ยกระดับศูนย์ปฏิบัติการภาวะฉุกเฉิน เป็นระดับ 3 
เพื่อติดตามสถานการณ์โรคทั้งในประเทศและต่างประเทศอย่างใกล้ชิด และบริหารจัดการทรัพยากร เสริมสร้าง
ความเข้มแข็งของระบบการเฝ้าระวังค้นหาผู้ป่วยโรคติดเชื้อไวรัสโคโรนา 2019 ที่มาจากต่างประเทศ ทั้งการคัด
กรองไข้ ณ ช่องทางเข้าออกประเทศที่ท่าอากาศยานนานาชาติ 6 แห่ง ได้แก่ ท่าอากาศยานนานาชาติสุวรรณภูมิ 
ดอนเมือง เชียงใหม่ ภูเก็ต กระบี่ และเชียงราย เพ่ิมการเฝ้าระวังที่โรงพยาบาลรัฐและเอกชน สนับสนุนการเตรียม
ความพร้อมรับมือโรคติดต่ออุบัติใหม่ ครอบคลุมระบบบริการสาธารณสุข และชุมชนแหล่งท่องเที่ยว โรงแรม โดย
บูรณาการการทำงานร่วมกันของทุกกระทรวง อาทิ กระทรวงคมนาคม กระทรวงการต่างประเทศ กระทรวงการ
ท่องเที่ยวและกีฬา สำนักงานตำรวจแห่งชาติ และ กระทรวงการอุดมศึกษา วิทยาศาสตร์ วิจัยและนวัตกรรม  
กระทรวงมหาดไทย สำนักนายกรัฐมนตรี หน่วยงานความมั่นคง โดยสร้างการมีส่วนร่วมทุกภาคส่วน รวมทั้ง
ประสานงานกับองค์การอนามัยโลก และประเทศในภูมิภาคอาเซียน เพื่อการแลกเปลี่ยนข้อมูล มาตรการ และ
ประสบการณ์ของประเทศไทยในการเฝ้าระวังให้กับประเทศเพื ่อนบ้าน ซึ ่งสามารถดำเนินการได้ อย่างมี
ประสิทธิภาพ ด้วยมาตรฐานระดับสูงสุดในการป้องกันควบคุมโรคติดต่ออุบัติใหม่ 
วันที่ 23 มกราคม 2563 ได้ยกระดับการแจ้งเตือนโรคในผู้เดินทางเป็นระดับ 3 ให้หลีกเลี่ยงการเดินทาง
ไปยังพื้นท่ีที่มีการระบาด และจัดทำรายงานสถานการณ์ฉบับภาษาอังกฤษและใบความรู้ที่เกี่ยวข้องกับโรคในฉบับ
ภาษาต่างประเทศ เผยแพร่ผ่านทางเว็บไซต์กรมควบคุมโรค กระทรวงสาธารณสุข 
วันที่ 3 กุมภาพันธ์ 2563 มีการประชุมคณะกรรมการอำนวยการเตรียมความพร้อม ป้องกัน และแก้ไข
ปัญหาโรคติดต่ออุบัติใหม่แห่งชาติ โดยนายกรัฐมนตรี ได้สั่งการให้ทุกหน่วยงาน และทุกจังหวัดดำเนินมาตรการ
ต่าง ๆ เพื่อป้องกันการติดโรคติดเชื้อไวรัสโคโรนา 2019 อย่างจริงจังในทุกพื้นที่ โดยให้มีการรายงานผลงานจาก
ทุกจังหวัดเป็นประจำ 
วันที่ 20 กุมภาพันธ์ 2563 คณะแพทยศาสตร์ มหาวิทยาลัยเชียงใหม่ แจ้งแนวปฏิบัติสำหรับบุคลากร 
ได้แก่ งดเดินทางไปจีน มาเก๊า ฮ่องกง ไต้หวัน และสิงคโปร์ ถ้าต้องไป เมื ่อกลับมาให้หยุดงานและ self-
quarantine 14 วัน และหลีกเลี่ยง เดินทางไปญี่ปุ่น เกาหลี เวียดนาม ออสเตรเลีย เยอรมัน ถ้าไปแล้วกลับมาให้ 
self – monitoring 14 วัน 
จุฬาลงกรณ์มหาวิทยาลัย ออกประกาศกำหนดรายชื่อประเทศหรือเขตการปกครองที่เสี่ยงต่อการติดเชื้อ
โรค COVID-19 ได้แก่ เกาหลีใต้ ไต้หวัน จีน ฮ่องกง มาเก๊า ญี่ปุ่น มาเลเซีย เวียดนาม สิงคโปร์ และออกประกาศ
มาตรการป้องกันการแพร่ระบาดของเชื้อโรค COVID-19 ได้แก่ ไม่อนุญาตให้เดินทางไปประเทศเสี ่ยง หาก
จำเป็นต้องไปเมื่อกลับมาให้เข้ารับการคัดกรองที่โรงพยาบาลจุฬาลงกรณ์มหาวิทยาลัย  และพบว่ามีความเสี่ยงให้
หยุดเรียน/งาน 14 วัน และห้ามเชิญบุคลากรต่างประเทศมาร่วมกิจกรรมใด ๆ ตั้งแต่วันที่ 20 กุมภาพันธ์ -19 
เมษายน 2563 
   
 
คณะแพทย์ศิริราชพยาบาล มหาวิทยาลัยมหิดล ฉบับที่ 1 เรื่อง แนวปฏิบัติการเดินทางในช่วงที่มีการ
ระบาดของโรคติดเชื้อไวรัส COVID-19 บุคลากรที่กลับจากต่างประเทศ ให้รายงานตัวกบัผู้บังคับบัญชา และเข้ารับ
การคัดกรองของโรงพยาบาลศิริราชเท่านั้น ยกเลิกการเดินทาง ถ้าจำเป็นต้องเดินทาง เมื่อกลับมาต้องเข้ารับการ
คัดกรองที่โรงพยาบาลศิริราช (ประกาศ 20 กุมภาพันธ์ 2563) 
กรมการกงสุล ขอให้คนไทยในจีน (ยกเว้นฮ่องกง) ที่ไม่มีความจำเป็นต้องพำนักในจีน พิจารณาเดิน
ทางออกจากจีนในขณะที่สายการบินยังให้บริการอยู่ รวมทั้งขอให้คนไทยหลีกเลี่ยงการเดินทางไปจีนหากไม่มีความ
จำเป็น สำหรับคนไทยที่อาศัยในจีน ขอให้ติดตามสถานการณ์และปฏิบัติตามคำแนะนำของหน่วยงานทางการจีน        
เพ่ือป้องกันการติดเชื้ออย่างเคร่งครัด (ประกาศ 19 กุมภาพันธ์ 2563) 
สถานเอกอัครราชทูต ณ กรุงโซล ประกาศเรื่อง การแพร่ระบาดของโรคปอดอักเสบจากเชื้อไวรัสโคโรนา  
2019 ในสาธารณรัฐเกาหลี (เกาหลีใต้) เตือนชาวไทยในสาธารณรัฐเกาหลีทุกท่านให้หลีกเลี่ยงการเดินทางไปยัง
พ้ืนที่ที่พบผู้ติดเชื้อจำนวนมาก สำหรับผู้ที่อาศัยอยู่ในพื้นท่ีดังกล่าว ขอให้หลีกเลี่ยงการเดินทางไปยังพ้ืนที่เสี่ยงหรือ
มีกิจกรรมการชุมนุมของคนจำนวนมาก ระมัดระวังดูแลรักษาสุขภาพให้แข็งแรง สำหรับผู้ ที่มีอาการไอ จาม มีไข้
หรือมีความผิดปกติบริเวณทางเดินหายใจหรือสงสัยว่าบุคคลในครอบครัวของท่านติดเชื้อดังกล่าว ให้รีบพบแพทย์
เพื่อรับการวินิจฉัย และขอให้ใช้หน้ากากอนามัยปิดปากและจมูก รวมทั้งติดตามข้อมูลข่าวสารอย่างใกล้ชิดหรือ
หากพบกรณีการเจ็บป่วยต้องสงสัย ขอให้ติดต่อกรมควบคุมโรคสาธารณรัฐเกาหลี ที่หมายเลขโทรศัพท์ 1339 หรือ
สำนักงานตรวจคนเข้าเมืองสาธารณรัฐเกาหลี (ประกาศ 21 กุมภาพันธ์ 2563) 
สภากาชาดไทย ประกาศเรื ่อง มาตรการป้องกันการแพร่ระบาดของโรคติดเชื ้อไวรัสโคโรนา 2019 
(Coronavirus Diseases 2019, COVID-19) ให้กลุ่มบุคลากรสภากาชาดไทยถือปฏิบัติโดยผู้ที ่มีอาการต้องใส่
หน้ากากอนามัยและทำความสะอาดมืออย่างสม่ำเสมอ ส่วนผู้ที่ไม่มีอาการ แนะนำให้ล้างมือบ่อย ๆ สวมหน้ากาก
อนามัย เมื่อปฏิบัติงานบริเวณพื้นที่เสี่ยง ไม่อนุญาตให้บุคลากรสภากาชาดไทย ลาเพื่อเดินทางไปยังหรือแวะผ่าน  
(Transit) ประเทศหรือเขตการปกครองที่เสี่ยงต่อโรคติดเชื้อไวรัสโคโรนา 2019 ได้แก่ สาธารณรัฐเกาหลี (เกาหลี
ใต้) สาธารณรัฐประชาชนจีน เขตบริหารพิเศษมาเก๊าแห่งสาธารณรัฐประชาชนจีน เขตบริหารพิเศษฮ่องกงแห่ง
สาธารณรัฐประชาชนจีน ประเทศญี่ปุ ่น ประเทศไต้หวัน ประเทศมาเลเซีย  สาธารณรัฐสังคมนิยมเวียดนาม 
สาธารณรัฐสิงคโปร์ และกรณีที่ได้รับอนุมัติหรืออนุญาตให้ลาเพ่ือเดินทางไปยังประเทศหรือเขตการปกครองที่เสี่ยง
ดังกล่าวก่อนวันประกาศนี้ ให้บุคลากรงดหรือเลื่อนการเดินทางออกไปให้พ้นระยะเวลาที่กำหนดไว้ และถ้ามี
ค่าใช้จ่ายที่เกิดข้ึน สามารถเบิกจ่ายค่าใช้จ่ายดังกล่าวได้ตามจริง (ประกาศ 21 กุมภาพันธ์ 2563) 
กรมการแพทย์ เรื ่อง แนวปฏิบัติการเดินทางในช่วงที่มีการระบาดของโรคติดเชื้อไวรัสโคโรนา  2019 
(COVID-19) กำหนดดังนี้ บุคลากรที่เดินทางกลับจากต่างประเทศให้รายงานตัวกับผู้บังคับบัญชาที่กำกับดูแลและ
ให้ผู้บังคับบัญชารายงานต่อผู้อำนวยการรวมทั้งสวมหน้ากากอนามัยเพ่ือป้องกันตลอดเวลาและเฝ้าระวังตัวเองเป็น
พิเศษ บุคลากรที่ได้รับการอนุมัติให้เดินทางไปต่างประเทศจากกรมการแพทย์แล้วขอให้ทบทวนความจำเป็นในการ
   
 
เดินทาง บุคลากรที่จะไปประชุมวิชาการ นำเสนอผลงานทางวิชาการหรือการลาอื่นใด ณ ประเทศที่มีความเสี่ยง
หรือประเทศอ่ืน ๆ ขอให้หลักเลี่ยงการเดินทางหากหลีกเลี่ยงไม่ได้ให้ระมัดระวังไม่ให้เจ็บป่วย และให้บุคลากรของ
กรมการแพทย์ติดตามประกาศของกระทรวงการต่างประเทศหรือรัฐบาลไทยในการรับคำแนะนำ เลี่ยงการเดินทาง
ไปยังประเทศที่มีกักตัวผู้เดินทางจากประเทศไทย ขอให้ปฏิบัติตามอย่างเคร่งครัด (ประกาศ 21 กุมภาพันธ์ 2563) 
สถานกงสุลใหญ่ ณ นครโอซากา ขอแนะนำให้คนไทยในพ้ืนที่เขตคันไซ (โอซากา มิเอะ เฮียวโกะ วากายา
มะ เกียวโต นารา ชิกะ) ปฏิบัติตามคำแนะนำของหน่วยงานท้องถิ่นญี่ปุ่น ดังนี้ หลีกเลี่ยงการเดินทางไปแหล่ง
ชุมนุมชน/สถานที่แออัดหากไม่มีเหตุจำเป็นและเร่งด่วน หากจำเป็นต้องเดินทางไปยังแหล่งชุมชน /สถานที่แออัด 
ขอให้สวมใส่หน้ากากอนามัยและหมั่นล้างมือเมื่อสัมผัสสิ่งต่าง ๆ หากมีอาการหวัดหรือไข้ อุณหภูมิ 37.5 องศา
เซลเซียส ตั้งแต่ 4 วันขึ้นไป อ่อนเพลีย ปวดเมื่อยเนื้อตัวและหายใจติดขัด ขอให้ดำเนินการดังนี้ สำหรับคนไทยที่มี
ถิ่นพำนักในคันไซและชิโกะกุขอให้ขอรับคำปรึกษาจากหน่วยงานด้านสาธารณสุขในท้องถิ่นและแจ้งอาการข้างต้น 
สำหรับนักท่องเที่ยวสามารถรับคำปรึกษา ได้จาก Osaka Call Center โทรศัพท์ 06 6131 4550 หรือทางเว็บไซต์ 
http://osaka_tourist_guide.livecall.jp/?locale=en cและทางกระทรวงสาธารณสุขไทยได้แนะนำให้คนไทยที่
ประสงค์จะเดินทางมาท่องเที่ยวหรือทำกิจธุระในประเทศญี่ปุ่น พิจารณาหลีกเลี่ยงหรือเลื่อนการเดินทางในระยะนี้
ออกไปก่อน หากไม่มีเหตุจำเป็นเร่งด่วน (ประกาศ 22 กุมภาพันธ์ 2563) 
สายการบินไทยแอร์เอเชียเอ็กซ์ ประกาศยกเลิกเที่ยวบินเข้า-ออก เกาหลีใต้ 6-27 มีนาคม 2563 เมื่อวันที่ 
20 กุมภาพันธ์ 2563 เที่ยวบิน XJ โดยได้จัดข้อเสนอทางเลือกให้กับผู้โดยสารที่ได้รับผลกระทบจากการยกเลิกบาง
เที่ยวบิน ดังนี้ การเปลี่ยนเที่ยวบิน ผู้โดยสารสามารถเลื่อนวันเดินทางใหม่ได้ 1 ครั้ง ในเส้นทางเดิม ภายใน 30 วัน 
นับจากกำหนดการเดินทางเดิม โดยไม่มีค่าใช้จ่ายเพิ่มเติม ทั้งนี้ข้ึนอยู่กับที่นั่งว่างในเที่ยวบินนั้น ๆ และตามเงื่อนไข
ที่กำหนด 
ศูนย์ปฏิบัติการภาวะฉุกเฉิน กรมควบคุมโรค จัดทำแนวทางในการดูแลนักศึกษาที่เดินทางกลับจาก
การศึกษาดูงานในประเทศที่มีการรายงานการระบาดของโรค (self-quarantine at home) เพื่อเผยแพร่ให้กับ
มหาวิทยาลัยและโรงเรียนนานาชาติ 
 
5. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
   
 
● ภายใน 14 วัน หลังเดินทางกลับจากเมืองอู่ฮั ่น หรือเมืองอื่น ๆ ในประเทศจีน หากมีไข้ ร่วมกับอาการ
ทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันที พร้อมทั้งแจ้งประวัติ
การเดินทางไปประเทศจีน 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่    
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
