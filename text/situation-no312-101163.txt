ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,311,039 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 353,562 ราย
จำนวนการตรวจทางห้องปฏิบัติการ 931,307 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
503,897 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 503,897 ราย
• คัดกรองผู้ที่เดินทางเข้า-ออกระหว่างประเทศ 3,495 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 153,299 ราย โรงพยาบาลรัฐ 347,019 ราย)
500,318 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 312 วันที่ 10 พฤศจิกายน 2563 เวลา 12.00 น.
1. ประเด็นทีน่าสนใจในต่างประเทศ ณ วันที่10 พฤศจิกายน 2563
• ประเทศญี่ปุ่น จังหวัดฮอกไกโดทางตอนเหนือของประเทศ คาดว่าจะมีผู้ติดเชื้อรายใหม่อย่างน้อย 200
คนในวันนี้ โดยก่อนหน้านี้ จังหวัดฮอกไกโดมีผู้ติดเชื้อรายใหม่เกิน 100 คนติดต่อกันมาเป็นวันที่ 4 แล้ว ส่งผลให้
รัฐบาลท้องถิ่นฮอกไกโดต้องยกระดับการเตือนภัยไวรัสสายพันธุ์ใหม่เป็นระดับ 3 จากทั้งหมด 5 ระดับ
• สหราชอาณาจักร บริษัทผลิตยา Pfizer ร่วมกับบริษัท BioNTech ผลิตวัคซีนโควิด-19 ซึ่งเป็น RNA
virus vaccine ที่สามารถกระตุ้นภูมิได้กว่าร้อยละ 90 ของกลุ่มตัวอย่าง 43,500 คนใน 6 ประเทศ และ ร้อยละ 42
ของกลุ่มตัวอย่างเป็นกลุ่มชาติพันธ์และเชื้อชาติที่มีความหลากหลาย โดยการทดลองใช้วัคซีนดังกล่าวได้เข้าสู่ระยะที่ 3
แล้ว และได้ผลว่าร่างกายสามารถผลิตทั้งแอนติบอดี้และภูมิคุ้มกันที่เรียกว่า T-cell ในการฆ่าเชื้อไวรัสโคโรนา 2019
ได้อย่างเห็นผล บริษัทคาดว่าจะสามารถผลิตวัคซีนดังกล่าวได้จำนวน 50 ล้านโดสภายในสิ้นปี 2563 และจะสามารถ
ผลิตได้ถึง 1.3 พันล้านโดสภายในสิ้นปี 2564 แต่วัคซีนยังมีข้อจำกัด โดยเฉพาะการจัดเก็บวัคซีนที่จะต้องเก็บไว้ใน
อุณหภูมิลบ 80 องศาเซลเซียสและระยะเวลาที่ไม่ทราบว่าวัคซีนจะยังคงประสิทธิภาพในร่างกายได้นานเพียงใด ทั้งนี้
บริษัท Pfizer เตรียมยื่นคำร้องให้ทางการสหรัฐอเมริกาให้ความเห็นชอบในการใช้วัคซีนนี้เป็นการฉุกเฉิน สำหรับ
ประชากรกลุ่มอายุ 16-85 ปี
• สหรัฐอเมริกา รายงานว่าเมื่อสัปดาห์ที่ผ่านมามีผู้ป่วยโรคโควิด-19 ในเด็กรายใหม่เกือบ 74,000 ราย
ซึ่งเพิ่มขึ้นสูงสุดนับตั้งแต่เริ่มมีการแพร่ระบาดตามข้อมูลของ American Academy of Pediatrics (AAP) ซึ่งข้อมูล
ณ วันที่ 5 พฤศจิกายน 2563 มีเด็ก 1-3.4% เข้ารับการรักษาตัวในโรงพยาบาลในแต่ละรัฐ สำหรับรัฐที่ได้รายงาน
ข้อมูล (49 รัฐ) พบว่ามีเด็กที่ป่วยมากถึง 0.13% เสียชีวิต
• สาธารณรัฐประชาชนจีน เมืองเทียนจิน พบรายงานผู้ป่วยโควิด-19 2 ราย มีอาการ 1 รายและไม่มี
อาการ 1 ราย ซึ่งทั้ง 2 รายมีความเกี่ยวข้องสูงกับห้องเก็บความเย็นอาหารแช่งแข็ง ตามสำนักข่าวระบุว่าทางการได้
ปิดโรงงานห้องเย็นที่ Hailian Frozen Food Co. Ltd พร้อมทั้งตรวจหาเชื้อพนักงานที่เกี่ยวข้องหรือสัมผัสกับอาหาร
แช่แข็ง และคนใกล้ชิด ไม่พบผู้ติดเชื้อ ส่วนประชาชนในพื้นที่และใกล้เคียง กำลังอยู่ในขั้นตอนเข้ารับการตรวจหาเชื้อ
โดยการพบผู้ติดเชื้อเกิดขึ้นหลังจากเมืองเต้อโจว ในจังหวัดชานตง แจ้งต่อทางการเทียนจินว่า พบโคโรนาไวรัสที่ห่อ
บรรจุเนื้อหมูจากเยอรมนี และส่งถึงท่าเรือเทียนจิน เมื่อวันที่ 19 ตุลาคม 2563 และถูกนำเข้าไปเก็บยังโกดังแช่เย็น
เมื่อวันที่ 4 พฤศจิกายน 2563 ก่อนขนส่งไปยังเมืองเต้อโจว เมื่อวันที่ 5 พฤศจิกายน 2563 และถูกเก็บไว้ที่ "ปินไห่
นิว แอเรีย" ซึ่งกำลังตรวจหาเชื้ออยู่ ทำให้ตอนนี้ มีอาหารแช่เย็นที่นำเข้าจีน ต้องถูกตรวจหาเชื้อในช่วงไม่กี่เดือนที่
ผ่านมา ส่วนศุลกากรจีน ระบุว่าจะระงับการนำเข้าจากบริษัทต่าง ๆ เป็นเวลา 1 สัปดาห์ หากพบสินค้าแช่แข็งติดเชื้อ
และจะขยายเป็น 1 เดือน หากพบการติดเชื้อ 3 ครั้งขึ้นไป โดยสำนักงานคณะกรรมการสุขภาพแห่งชาติของ
สาธารณรัฐประชาชนจีนได้ออกแนวทางใหม่ในการจัดการอาหารแช่แข็งที่นำเข้ามาในประเทศ เมื่อวันจันทร์ที่ 9
พฤศจิกายน 2563 โดยสินค้าทั้งหมดต้องผ่านการ "ป้องกันและฆ่าเชื้อ" ก่อนที่เจ้าหน้าที่จะสัมผัส
2. มาตรการในประเทศไทย
• รักษาราชการแทนอธิบดีกรมวิทยาศาสตร์การแพทย์ กล่าวว่ากรมวิทยาศาสตร์การแพทย์ได้พัฒนาชุด
ตรวจหาแอนติบอดีต่อเชื้อ SARS-CoV-2 ทั้งชนิด IgM และ IgG เพื่อรองรับการระบาดของโรคโควิด-19 ซึ่งชุดตรวจนี้
เป็นการตรวจคัดกรองเท่านั้นและจะให้ผลที่มีความแม่นยำในกรณีที่ใช้กับตัวอย่างจากผู้ติดเชื้อมากว่า 15 วัน ทั้งนี้การ
ทดสอบและการแปลผลต้องทำโดยบุคลากรทางการแพทย์และควรตรวจหาสารพันธุกรรมของไวรัสร่วมกับระดับ
แอนติบอดีเพื่อเพิ่มความไวความจำเพาะและความแม่นยำในการวินิจฉัยโรคโควิด -19 มากไปกว่านั้นยังได้พัฒนา
วิธีการตรวจวิเคราะห์สารพันธุกรรมเชื้อไวรัสโคโรนา 2019 ที่ปนเปื้อนในบรรจุภัณฑ์และอาหาร ผลอยู่ในเกณฑ์
ยอมรับและพร้อมให้บริการตรวจวิเคราะห์การปนเปื้อนเชื้อไวรัสโคโรนา 2019 ประมาณเดือนธันวาคม 2563
• ประเทศไทยพบผู้ติดเชื้อในประเทศ 1 ราย อาศัยอยู่ที่กรุงเทพมหานคร เพศชาย สัญชาติฮังการี อายุ 53
ปี อาชีพนักการทูต มีประวัติสัมผัสกับผู้ป่วยยืนยันที่เป็นชาวต่างชาติเมื่อวันที่ 3 พฤศจิกายน 2563 ที่โรงแรมสถาน
กักกันทางเลือก (ASQ) ต่อมาเมื่อวันที่ 9 พฤศจิกายน 2563 ผลตรวจพบเชื้อ โดยไม่มีอาการ และได้เข้ารับการรักษาที่
สถาบันบำราศนราดูร
• โฆษกประจำสำนักนายกรัฐมนตรีแถลงผลการประชุมคณะกรรมการยุทธศาสตร์ชาติที่มี นายกรัฐมนตรี
และรัฐมนตรีว่าการกระทรวงกลาโหมเป็นประธานว่าที่ประชุมเห็นชอบร่างแผนแม่บทเฉพาะกิจภายใต้ยุทธศาสตร์ชาติ
ที่เป็นผลมาจากสถานการณ์โควิด-19 ปี 2564 – 2565 ฉบับสมบูรณ์ ซึ่งมีแนวคิดล้มแล้วลุกไว กำหนดเป้าหมายให้คน
ยังชีพอยู่ได้ มีงานทำ กลุ่มเปราะบางได้รับการดูแลทั่วถึง สร้างอาชีพและกระจายรายได้สู่ท้องถิ่น เศรษฐกิจประเทศ
ฟื้นตัวเข้าสู่ภาวะปกติ และวางรากฐานรองรับการปรับโครงสร้างเศรษฐกิจใหม่ จากนี้จะเสนอที่ประชุมคณะรัฐมนตรี
พิจารณาต่อไป
3. ประเมินความเสี่ยงสถานการณ์โรคติดเชื้อไวรัสโคโรนา 2019
จากสถานการณ์ที่รายงานเข้ามาในช่วงระหว่างวันที่ 21 ตุลาคม ถึง 10 พฤศจิกายน 2563 พบรายงานเหตุการณ์
ที่ต้องติดตาม 7 เหตุการณ์ ส่วนใหญ่เป็นเหตุการณ์ที่เป็นผู้ที่เดินทางมาจากต่างประเทศอย่างผิดกฎหมายและ
มีการตรวจพบเชื้อจากการถูกจับกุม และเป็นการตรวจพบเชื้อของผู้ที่เดินทางข้ามชายแดนระหว่างพรมแดนทางบก
ซึ่งเหตุการณ์ทั้งหมด ณ ขณะนี้ยังอยู่ในระดับที่สามารถควบคุมได้ แต่อย่างไรก็ตาม ยังต้องมีการเฝ้าระวังผู้ที่เดินทาง
มาจากต่างประเทศอย่างใกล้ชิด โดยเฉพาะด่านพรมแดนทางบก และผู้ลักลอบเข้าประเทศโดยผิดกฎหมาย
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข