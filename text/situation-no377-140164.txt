ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,610,829 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 420,845 ราย
จำนวนการตรวจทางหอ้งปฏิบัติการ 1,212,049 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
784,639 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 784,639 ราย
• คัดกรองผู้ที่เดินทางเข้า-ออกระหว่างประเทศ 3,861 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 210,958 ราย โรงพยาบาลรัฐ 569,732 ราย)
780,690 ราย
• อืน่ๆ 88 ราย
สถานการณ์ทัว่โลก
สถานการณ์ในประเทศ
ฉบับที่377 วันที่ 14 มกราคม 2564 เวลา 12.00 น.
1. ประเด็นทีน่าสนใจในต่างประเทศ ณ วันที่14 มกราคม 2564
• สหพันธ์สาธารณรัฐเยอรมนี รัฐบาลเยอรมนี อนุมัติกฎข้อบังคับใหม่ โดยให้ผู้ที่เดินทางจากประเทศ
เสี่ยงที่มีการแพร่ระบาดของโรคติดเชื้อไวรัสโคโรนา 2019 ต้องแสดงผลการตรวจหาเชื้อ SAR-CoV-2 เป็นลบ ก่อน
เดินทางเข้าประเทศ นอกจากนี้ยังออกข้อกำหนดให้ผู้ให้บริการเครือข่ายมือถือ แจ้งลูกค้าทราบข้อมูลเกี่ยวกับ
มาตรการป้องกันโรค และการเดินทางเข้าประเทศ ผ่านทางข้อความบนมือถือ ตั้งแต่วันที่ 1 มี.ค. 2564 เป็นต้นไป
• สาธารณรัฐอินโดนีเซีย ได้เริ่มฉีดวัคซีนป้องกันโควิด-19 ให้แก่กลุ่มบุคลากรแนวหน้าและเจ้าหน้าที่
สาธารณสุขเป็นกลุ่มแรก ในวันที่ 14 ม.ค. 2564 โดยใช้วัคซีนของบริษัทซิโนแวกซ์ ไบโอเท็ค ทั้งนี้รัฐบาลมีแผนฉีดวัคซีน
ให้แกป่ระชากร 2 ใน 3 ของประชากรทั้งหมด ซึ่งคาดว่าจะฉีดวัคซีนให้เสร็จสิ้นภายในเดือนมีนาคม 2565
• สาธารณรัฐฟิลิปปินส์ กระทรวงสาธารณสุขและศูนย์จีโนมฟิลิปปินส์ (PGC) รายงานว่า พบผู้ติดเชื้อ
SAR-CoV-2 สายพันธุ์บี 1.1.7. ชนิดกลายพันธุ์ รายแรกของประเทศ เป็นนักธุรกิจชาวฟิลิปปินส์เดินทางกลับจาก
ประเทศสหรัฐอาหรับเอมิเรตส์ เมื่อวันที่ 7 ม.ค 2564 และได้ติดตามกลุ่มผู้สัมผัส เพื่อตรวจคัดกรองโรคและกักตัวต่อไป
2. มาตรการในประเทศไทย
• กระทรวงสาธารณสุข สำนักงานคณะกรรมการอาหารและยา (อย.) เปิดเผยว่า การขึ้นทะเบียนวัคซีน
ป้องกันโควิด-19 จะต้องมีการตรวจสอบ โดยประเมิน 3 ประการ คือ 1) คุณภาพ 2) ความปลอดภัย และ 3) ประสิทธิภาพ
โดยผู้ขอขึ้นทะเบียนจะต้องยื่นข้อมูลให้พิจารณา ซึ่ง อย. ได้ปรับกระบวนการพิจารณาใหม่ใช้ช่องทางพิเศษ (fast track)
โดยจะมีผู้เชี่ยวชาญจากทั่วประเทศมาร่วมพิจารณา ซึ่งจะทำให้เกิดความรวดเร็ว แต่ยังครบถ้วนตามหลักเกณฑ์ที่กำหนดไว้
• กระทรวงสาธารณสุข กรมการแพทย์ แนะนำแนวทาง “การดูแลสุขภาพพระสงฆ์ แบบ New Normal”
โดยให้บริการทางการแพทย์ผ่านระบบ Telemedicine และการถวายยาทางไปรษณีย์ เพื่อลดความเสี่ยงต่อการติดเชื้อ
SAR-CoV-2 โดยให้บริการ 4 ขั้นตอน ดังนี้ (1) พยาบาลตรวจสอบประวัติการรักษาและโทรติดต่อก่อนวันนัด 1 สัปดาห์ (2)
เมื่อถึงวันนัด แพทย์ Video-call ซักถามอาการกับพระภิกษุอาพาธและออกใบสั่งยา (3) เภสัชกรตรวจสอบใบสั่งยา และ
พิมพ์ที่อยู่พร้อมจัดส่งยา และ (4) ทำการตรวจสอบข้อมูลการจัดส่งพัสดุไปรษณีย์
• จังหวัดสมุทรสาคร บริษัท พัทยา ฟู้ด อินดัสตรี จำกัด ได้ปรับพื้นที่บางส่วนเป็น Factory Quarantine
แห่งแรกของไทย ซึ่งเป็นโรงพยาบาลสนาม สามารถรองรับผู้ติดเชื้อ SAR-CoV-2 ได้ 600 เตียง โดยแบ่งพื้นที่ออกเป็น
3 สี ดังนี้ (1) สีเขียว เป็นพื้นที่ปฏิบัติงานอยู่บริเวณด้านหน้า (2) สีเหลือง เป็นพื้นที่ที่แพทย์ปฏิบัติงาน และเปลี่ยนชุดทาง
การแพทย์และ (3) สีแดง เป็นพื้นที่ที่ผู้ติดเชื้อกักตัว และใช้ชีวิตประจำวัน จนกว่าครบกระบวนการรักษา
3. ประเมนิความเสี่ยงสถานการณ์โรคติดเชือ้ไวรัสโคโรนา 2019
สถานการณ์การพบผู้ติดเชื้อในปัจจุบัน พบว่า ยังมีการระบาดของโรคติดชื้อไวรัสโคโรนา 2019 เป็นกลุ่มก้อน
อยู่ โดยส่วนใหญ่เป็นการระบาดในสถานที่ทำงาน หรือร้านอาหาร ผับ และบาร์ ซึ่งเป็นสถานที่ที่มีการชุมนุมกัน หรือมี
ผู้คนพลุกพล่าน นอกจากนี้ ในกลุ่มผู้ที่ติดเชื้อจากสถานที่เหล่านี้ ยังแพร่โรคให้กับคนใกล้ชิดหรือครอบครัวทำให้เกิด
การระบาดเป็นวงรอบต่อไปซึ่งเป็นวงรอบเล็ก ประกอบกับการแสดงอาการของผู้ติดเชื้อในระลอกใหม่อยู่ในวัยทำงาน
และกว่าครึ่งไม่มีการแสดงอาการ ซึ่งทำให้การระบาดครั้งนี้ มีโอกาสพบผู้ติดเชื้อต่อไปอีก และส่งผลกระทบต่อทั้งทาง
เศรษฐกิจและสังคม ดังนั้น เพื่อเป็นการยุติการระบาดได้อย่างรวดเร็วยิ่งขึ้น จึงต้องอาศัยความร่วมมือจากประชาชน
ด้วยการปฏิบัติตามมาตรการ สวมใส่หน้ากากอนามัย ล้างมือบ่อย ๆ งดการเดินทางกรณีที่ไม่จำเป็น โดยเฉพาะการ
เดินทางข้ามจังหวัด งดการเข้าไปอยู่ในสถานที่เสี่ยงที่มีคนรวมกันอยู่อย่างแออัด และขอให้แสกนไทยชนะ หรือใช้หมอ
ชนะเมื่อเดินทางไปยังสถานที่ต่าง ๆ และหากมีอาการไข้ ไอ เจ็บคอ หรือจมูกไม่รับกลิ่น ลิ้นไม่รับรส ให้รีบพบแพทย์
และขอให้ผู้ประกอบการ เช่น ผับ บาร์ ร้านอาหาร เป็นต้น เข้มงวดกับมาตรการป้องกันโรคที่กำหนด
ทีมตระหนักรู้สถานการณ์ในภาวะฉกุเฉิน
กรณีโรคติดเชือ้ไวรัสโคโรนา 2019
กรมควบคุมโรค กระทรวงสาธารณสุข