   
 
ฉบับที่ 79 วันที่ 22 มีนาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 185 ประเทศ 2 เขตบริหารพิเศษ 1 นครรัฐ เรือ Diamond Princess และ 
เรือ Grands Princess ในวันที่ 22 มีนาคม จำนวน 308,615 ราย มีอาการรุนแรง 9,943 ราย เสียชีวิต 13,071 ราย 
โดยประเทศที่มียอดผู้ป่วยยืนยัน 10 อันดับแรก ได้แก่ จีน 81,347 ราย (รวม ฮ่องกง 274 ราย มาเก๊า 19 ราย) อิตาลี 
53,578 ราย สหรัฐอเมริกา 26,900 ราย  สเปน 25,496 ราย เยอรมนี 22,364 ราย อิหร่าน 20,610 ราย ฝรั่งเศส 
14,459 ราย เกาหลีใต้ 8,897 ราย สวิสเซอร์แลนด์ 6,863 ราย และ สหราชอาณาจักร 5,018  
ประเด็นที่น่าสนใจในต่างประเทศ ณ วันที่ 21 มีนาคม 2563 
 -  ประเทศออสเตรเลีย รัฐบาลประกาศให้หลีกเลี่ยงการเดินทางที่ไม่จำเป็นทั้งหมดภายในประเทศและ
ต่างประเทศ พร้อมทั้งเข้มงวดกับการรักษาระยะห่างระหว่างบุคคล (social distancing) และเผยมาตรการกระตุ้น
เศรษฐกิจของรัฐบาลที่มีมูลค่าถึง 66 พันล้านดอลลาร์ เช่น ธุรกิจขนาดเล็กจะได้รับการชำระเงินสดสูงถึง 100,000 
ดอลลาร์ และผู้รับสวัสดิการบางรายจะได้รับเพิ่มอีก 750 ดอลลาร์ 
 - สหราชอาณาจักร นักวางแผนทางการทหารได้ร่างแผนในเรื่องของอาหารและยาในช่วงวิกฤตของการ
แพร่ระบาดของโรคติดเชื้อไวรัสโคโรนา 2019 เพื่อเพิ่มความมั่นใจว่าอาหารและยาจะไปสู่ประชาชนได้อย่างทั่วถึง 
 - ประเทศอิตาลี รัฐบาลประกาศปิดการดำเนินงานทางธุรกิจทั้งหมด รวมถึงการผลิตที่ไม่จำเป็นทั่ว
ประเทศ มีเพียงร้านขายของชำและร้านขายยาจะยังคงเปิดให้บริการ หลังจากพบผู้เสียชีวิตจากการระบาดของโรค
ติดเชื้อไวรัสโคโรนา 2019 เพิ่มขึ้นมากในวันเสาร์ที่ 21 มีนาคม 2563 
 - ประเทศโบลิเวีย รัฐบาลชั่วคราวได้ประกาศเลื่อนการเลือกตั้งประธานาธิบดีออกไปซึ่งเดิมกำหนดวันที่ 
3 พฤษภาคม 2563 และจัดตั้งหน่วยกักกันทั่วประเทศเพื่อใช้ในการกักกันผู้ติดเชื้อเป็นระยะเวลา 14 วันเนื่องจาก
มีการแพร่กระจายโรคติดเชื้อไวรัสโคโรนา 2019 ทั่วประเทศ 
 - ประเทศอินเดีย เริ่มประกาศเคอร์ฟิว 14 ชั่วโมงเพื่อควบคุมการแพร่กระจายของโรคติดเชื้อไวรัสโคโร
นา 2019 และมีการปิดเมือง 4 แห่งในรัฐคุชราต จนถึงวันที่ 25 มีนาคม 2563 และปิดเมืองในรัฐราชสถาน จนถึง
วันที่ 31 มีนาคม 2563 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรสัโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
21 มีนาคม 2563 รวมทั้งสิ้น 34,696 เที่ยวบิน ผู้เดินทางได้รับการคัดกรองสะสมรวม 4,173,802 ราย พบผู้ป่วยที่มี
อาการเข้าได้ตามนิยามการคัดกรองจำนวน 353 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 21 มีนาคม 2563 มียอดการคัดกรองเรือสะสม 1,040 ลำ มีผู้ที่เดินทางได้รับการคัดกรองสะสมรวม 125,277 
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
   
 
ตั้งแต่วันที่ 1 กุมภาพันธ์ 2563 ถึง 21 มีนาคม 2563 มีผู้ได้รับการคัดกรองสะสมรวม 1,588,720 ราย และการคัด
กรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 20 
มีนาคม 2563 ได้ทำการคัดกรองรวมทั้งสิ้น 116,702 ราย รวมพบผู้ป่วยที่มีอาการเข้าได้ตามนิยามการคัดกรองที่ช่อง
ทางเข้าออกประเทศ จำนวน 355 ราย 
2.2 ผลดำเนนิการคัดกรองผูป้่วยที่มีอาการตามนิยามเฝ้าระวังโรค  
วันที่ 22 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 582 
ราย รวมยอดผู้ป่วยสะสมทั้งหมด จำนวน 10,925 ราย รายละเอียดตามตารางที่ 1  
ตาราง 1 ผลดำเนนิการคัดกรองผู้ปว่ยที่มีอาการตามนยิามเฝ้าระวังโรค 
ประเภทของผูป้่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม  10,925 ราย 
● คัดกรองพบที่สนามบิน (สุวรรณภูมิ (287)  ดอนเมือง (50)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)     
อู่ตะเภา (1) 
● คัดกรองที่ท่าเรือ 
353 ราย 
 
   
2 ราย 
 เข้ารับการรักษาที่โรงพยาบาลด้วยตนเอง  
    (โรงพยาบาลเอกชน 4,286 ราย โรงพยาบาลรัฐ 6,196 ราย) 
10,482 ราย  
 รับแจ้งจากโรงแรม ศูนย์เอราวัณ มหาวิทยาลัยและ
มัคคุเทศก์และอู่ตะเภา 
 88 ราย 
ผู้ป่วยยนืยันสะสม 
 หายป่วยและแพทย์อนุญาตให้ออกจากโรงพยาบาล 
 อยู่ระหว่างการรักษาพยาบาล 
 เสียชีวิต 
ผู้ป่วยยนืยันทีมี่อาการรุนแรง 
 599 ราย  
 52 ราย 
546 ราย 
       1 ราย 
       7 ราย  
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 599 ราย รักษาหายและแพทย์ใหก้ลับบ้าน 
52 ราย ผู้ป่วยยืนยันที่เสียชีวิต 1 ราย  
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 40 ปี (อายุตั้งแต่  
6 เดือน - 79 ปี) เพศชาย 370 ราย เพศหญิง 182 ราย (ชาย:หญิง = 2.:1)  ไม่ทราบเพศ 47 ราย สัญชาติจีน 26 ราย 
ไทย 494 ราย เดนมาร์ก 4 ราย ญี่ปุ่น 3 ราย อังกฤษ 3 ราย อิตาลี 3 ราย อเมริกัน 2 ราย แคนาดา 2 ราย สิงคโปร์ 1 
ราย เฟรนช์เกียนา  1 ราย เบลเยี่ยม 1 ราย ฝรั่งเศส 2 ราย  ปากีสถาน 1 ราย พม่า 1 ราย มาเลเซีย 1 ราย 
   
 
สวิตเซอร์แลนด์ 2 ราย  ไม่ทราบ 52 ราย ประวัติโรคประจำตัวที่พบได้แก่ ความดันโลหิตสูง (4 ราย) ความดันโลหิตสูง
และหัวใจ (1 ราย) หลอดเลือดสมอง (1 ราย) ไวรัสตับอักเสบบี (1 ราย) ประสาทหูเสื่อมและกระดูกพรุน (1 ราย) ภาวะ
ไขมันในเลือดสูง (1 ราย ) ไม่มีโรคประจำตัว (590 ราย) พบผู้ป่วยจากการคัดกรองที่สนามบิน 17 ราย เข้ารักษาใน
โรงพยาบาลด้วยตนเอง 353 ราย จากการติดตามผู้สัมผัส 229 ราย และคัดกรองพบในกลุ่มพลเมืองไทยที่รับกลับจาก
เมืองอู่ฮั่น 1 ราย  
3. มาตรการในประเทศไทย 
 กระทรวงสาธารณสุข ได้ประกาศเพิ่มพื้นที่ที่มีการระบาดต่อเนื่อง เมื่อวันที่ 22 มีนาคม 2563 ดังนี้ 
ออสเตรีย เบลเยี่ยม มาเลเซีย แคนาดา โปรตุเกส บราซิล เซ็กเกีย อิสราเอล ออสเตรเลีย อังกฤษ       
เกาะไอร์แลน ปากีสถาน ฟินแลนด์ ตุรกี กริซ ชิลี ลักเซมเบริก โปแลนด์ เอกวาดอร์ สวิสเซอร์แลนด์ ผรั่ง
เศส สเปน นอร์เวย์ เดนมาร์ก เนเธอร์แลนด์ สวีเดน เยอรมัน ญี่ปุ่น สามารถดูรายละเอียดจาก 
https://ddc.moph.go.th/viralpneumonia/index.php   
 คณะกรรมการโรคติดต่อแห่งชาติได้ส่งหนังสือด่วน ลงวันที่ 21 มีนาคม 2563 ถึงผู้ว่าราชการจังหวัดทุก
จังหวัดในฐานะประธานกรรมการโรคติดต่อจังหวัด ขอความร่วมมือจัดทำแผนปฏิบัติการค้นหา เฝ้าระวัง 
และป้องกันโรคระดับอำเภอและหมู่บ้านหลังจากที่ กรุงเทพมหานครและปริมณฑลสั่งปิดสถานที่เป็นการ
ชั่วคราว เนื่องจากพบการเพิ่มของจำนวนผู้ป่วยอย่างรวดเร็ว ส่งผลให้ประชาชนส่วนหนึ่งเดินทางเพื่อกลับ
ภูมิลำเนา โดยให้ทุกจังหวัดดำเนินการดังนี้  
- จัดตั้งทีมอาสา โควิด – 19 ระดับอำเภอและหมู่บ้านเพื่อดำเนินการค้นหาและเฝ้าระวัง  
- จัดทำฐานข้อมูลของผู้เดินทางกลับจากกรุงเทพมหานครและปริมณฑล ที่มาถึงภูมิลำเนา ตั้งแต่วันที่ 
22 มีนาคม พ.ศ.2563 เป็นต้นไป  
- ให้ความรู้และสร้างความเข้าใจให้แก่ผู้เดินทางกลับมาจากกรุงเทพมหานครและปริมณฑล 
- แจ้งผู้เดินทางกลับมาจากกรุงเทพมหานครและปริมณฑล ปฏิบัติตามคำแนะนำอย่างเคร่งครัด  
 สำนักงานคณะกรรมการโรคติดต่อแห่งชาติ ขอความร่วมมือไปยัง ผู้อำนวยการท่าอากาศยานสุวรรณภูมิ
และท่าอากาศยานดอนเมือง  ผู้ว่าการรถไฟแห่งประเทศไทย อธิบดีกรมขนส่งทางบก คัดกรองผู้โดยสารที่
เดินทางออกจากกรุงเทพฯและปริมณฑล ให้ทำความสะอาดสถานี ยานพาหนะก่อนและหลังเดินทางเน้น
พื้นที่สัมผัสร่วม 
4. การสื่อสารความเสี่ยงกับประชาชน  
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
   
 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (Local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่  จีน (รวมฮ่องกงและมาเก๊า) เกาหลีใต้ อิตาลี อิหร่าน ออสเตรีย เบลเยียม มาเลเซีย แคนาดา 
โปรตุเกส บราซิล เช็กเกีย อิสราเอล ออสเตรเลีย เกาะไอร์แลนด์ ปากีสถาน ฟินแลนด์ ตุรกี กรีซ ชิลี 
ลักเซมเบิร์ก โปแลนด์ เอกวาดอร์ ฝรั่งเศส สเปน อเมริกา สวิสเซอร์แลนด์ นอร์เวย์ เดนมาร์ก เนเธอร์แลนด์ 
สวีเดน อังกฤษ เยอรมนี ญี่ปุ่น หากมีไข้ ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจ
เหนื่อยหอบ ควรรีบพบแพทย์ทันที พร้อมทั้งแจ้งประวัติการเดินทางไปในเมืองของประเทศดังกล่าวข้างต้น
ร่วมด้วย โดยดูรายละเอียดได้จากhttps://ddc.moph.go.th/viralpneumonia/index.php 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่
https://ddc.moph.go.th/viralpneumonia/index.php  
 
ทีมตระหนักรูส้ถานการณ์ในภาวะฉุกเฉิน  
กรณีโรคติดเชือ้ไวรัสโคโรนา 2019 
กรมควบคุมโรค  กระทรวงสาธารณสุข 
