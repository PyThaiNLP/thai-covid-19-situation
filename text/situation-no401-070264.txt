-
ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,758,895 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 444,366 ราย
จำนวนการตรวจทางห้องปฏิบัติการ 1,439,818 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,012,408 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,012,408 ราย
• คัดกรองผู้ที่เดินทางเข้า-ออกระหว่างประเทศ 4,117 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 260,448 ราย โรงพยาบาลรัฐ 747,755 ราย)
1,008,203 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 401 วันที่ 7 กุมภาพันธ์2564 เวลา 12.00 น.
1. ประเด็นที่น่าสนใจในต่างประเทศ ณ วันที่7 กุมภาพันธ์ 2564
• สาธารณรัฐประชาชนจีน อนุมัติให้ใช้วัคซีนป้องกันโควิด 19 ของบริษัทซิโนแวค ไบโอเทค (Sinovac Biotech)
สำหรับประชาชนทั่วไปอย่างเป็นทางการ ภายใต้การกำกับของหน่วยงานดูแลผลิตภัณฑ์ทางการแพทย์ของจีน นับเป็น
วัคซีนป้องกันโควิด 19 ตัวที่สองที่ได้รับการอนุญาตให้ใช้ในที่ในประเทศ ต่อจากวัคซีนของซิโนฟาร์ม (China National
Pharmaceutical Group : Sinopharm) ที่อนุญาตให้ใช้เมื่อเดือนธันวาคมที่ผ่านมา
• สหราชอาณาจักรและสาธารณรัฐแอฟริกาใต้ จากผลการศึกษาของมหาวิทยาลัยวิทวอเตอร์สรันด์ ประเทศ
แอฟริกาใต้ ร่วมกับมหาวิทยาลัยออกซ์ฟอร์ด ประเทศอังกฤษ พบว่าวัคซีนแอสตราเซเนกามีประสิทธิภาพลดลงอย่างมากในการ
ป้องกันโรคโควิด 19 สายพันธุ์ B.1.351 ที่พบในประเทศแอฟริกาใต้ ขณะที่มีประสิทธิภาพป้องกันโรคโควิด 19 สายพันธุ์
B.1.1.7 ที่พบในประเทศอังกฤษได้ดี
• แคนาดา มีผู้ป่วยโรคติดเชื้อไวรัสโคโรนา 2019 สะสม 800,348 ราย มีผู้เสียชีวิตสะสม 20,680 ราย มีรายงานผู้ป่วยโรค
ติดเชื้อไวรัสโคโรนา 2019 รายใหม่ 1,388 ราย และมีผู้เสียชีวิตอีก 45 ราย ในเช้าวันเสาร์ที่ผ่านมา ทำให้ค่าเฉลี่ย 7 วันอยู่ที่
1,479 ราย ขณะนี้มีผู้ป่วยยืนยันการติดเชื้อไวรัสสายพันธุ์ B.1.1.7 แล้ว 164 ราย และพบการติดเชื้อไวรัสสายพันธุ์ B.1.351 ของ
ประเทศแอฟริกาใต้ จำนวน 1 ราย
• สาธารณรัฐเปรู ประธานาธิบดีฟรานซิสโก ซากัสตี จะเป็นคนแรกที่ได้รับวัคซีนป้องกันโควิด 19 ที่พัฒนาโดย
Sinopharm ของประเทศจีน โดยวัคซีนชุดแรกมีกำหนดถึงประเทศเปรูในวันอาทิตย์นี้ ขณะนี้ประเทศเปรูกำลังอยู่ในช่วงวิกฤต
ที่สุดของการระบาดที่เกิดจากการติดเชื้อระลอกที่สอง ทำให้มีผู้ป่วยเกือบล้นโรงพยาบาลของรัฐ จากรายงานสถานการณ์ของ
กระทรวงสาธารณสุข มีรายงานผู้ติดเชื้อไวรัสโคโรนา 2019 แล้ว 1,165,052 ราย และเสียชีวิต 41,753 ราย
• สหสาธารณรัฐแทนซาเนีย รัฐบาลแทนซาเนีย ยืนยันว่าประเทศของตนปลอดจากการระบาดของโรคโควิด 19 มาหลาย
เดือนแล้ว และจะไม่ยอมให้ประชาชนได้รับวัคซีนป้องกันโควิด 19 โดยรัฐมนตรีว่าการกระทรวงสาธารณสุขได้ย้ำจุดยืนว่า
กระทรวงฯ มีขั้นตอนของตนเองในการจัดหายาใด ๆ และจะดำเนินการเองหลังจากที่พอใจกับผลิตภัณฑ์นั้น ๆ ด้านมหาอำนาจ
อย่างประเทศอังกฤษสั่งห้ามนักเดินทางทุกคนที่เดินทางมาจากแทนซาเนียเข้าประเทศ ขณะที่ประเทศสหรัฐอเมริกาเตือนไม่ให้
ประชาชนเดินทางไปยังประเทศแทนซาเนียเนื่องจากเชื่อว่ามีการแพร่ระบาดของเชื้อไวรัสโคโรนา 2019
• ความคืบหน้าการฉีดวัคซีนป้องกันโรคโควิด 19 ของทั่วโลก โดยมีการฉีดไปแล้วกว่า 128 ล้านโดส ใน 73 ประเทศ
2. มาตรการในประเทศไทย
• สถาบันวัคซีนแห่งชาติ เผย ประเทศไทยจัดอยู่ในประเทศรายได้ปานกลาง จึงไม่ได้สิทธิ์รับวัคซีนป้องกันโควิด 19 ฟรี จาก
โครงการโคแวกซ์ และหากเข้าร่วมโครงการอาจเสี่ยงได้วัคซีนล่าช้าและราคาสูง ซึ่งการทำความตกลงซื้อวัคซีนจากผู้ผลิตโดยตรง มี
ความยืดหยุ่นมากกว่า สามารถกำหนดจำนวนวัคซีนที่จะซื้อได้ สามารถต่อรองราคาได้ และราคาถูกลง ดังนั้น การตัดสินใจทำ
ข้อตกลงจึงอยู่บนพื้นฐานของการตัดสินใจระหว่างประโยชน์และความเสี่ยงที่ประเทศจะได้รับ อย่างไรก็ตาม ประเทศไทยยังคงเจรจา
กับโคแวกซ์อย่างต่อเนื่อง และหากมีการปรับเงื่อนไขรวมถึงข้อเสนอที่ประเทศจะได้ประโยชน์ ก็อาจมีการทำข้อตกลงผ่านโคแวกซ์ได้
• กระทรวงสาธารณสุข พบผู้สูงอายุ / ผู้ป่วยติดบ้านและติดเตียง ที่ไม่เคยออกนอกบ้านติดเชื้อไวรัสโคโรนา 2019 ย้ำเตือน
ให้ระวังคนเข้า - ออกบ้าน คนดูแล และผู้ที่ต้องทำงานนอกบ้าน มีความเสี่ยงต่อการนำเชื้อมาให้คนในครอบครัว แนะนำให้เข้มงวด
มาตรการส่วนบุคคล เช่น สวมหน้ากากอนามัยหรือหน้ากากผ้าเป็นประจำ ล้างมือบ่อย ๆส่วนเทศกาลตรุษจีนในยุค New Normal
แนะนำให้รวมญาติออนไลน์ ช่วยลดการสัมผัส ลดการแพร่กระจายเชื้อในครอบครัว
• สำนักงานการวิจัยแห่งชาติ (วช.) ร่วมกับ สถาบันเทคโนโลยีนานาชาติสิรินธร มหาวิทยาลัยธรรมศาสตร์ กระทรวงการ
อุดมศึกษา วิทยาศาสตร์ วิจัยและนวัตกรรม (อว.) ได้นำเอาระบบปัญญาประดิษฐ์ (AI) มาติดตามการสวมหน้ากากอนามัยของ
ประชาชนแบบเรียลไทม์ พบว่าอัตราการไม่ใส่หน้ากากหรือใส่หน้ากากอนามัยไม่ถูกต้องมีแนวโน้มสูงขึ้นในช่วงวันอาทิตย์ แสดง
ว่าช่วงวันหยุดผู้คนอาจจะระมัดระวังตัวลดลง
• จุฬาลงกรณ์มหาวิทยาลัย ออกประกาศมาตรการของคณะกรรมการศูนย์ปฏิบัติการภาวะฉุกเฉินโควิด 19 หลังพบผู้ติดเชื้อ
จึงกำหนดมาตรการในดำเนินการดังต่อไปนี้
1. สอบสวนโรคผู้ป่วย 2 รายใหม่โดยเร็วที่สุด
2. ติดตามผู้สัมผัสใกล้ชิดกับผู้ป่วยดังกล่าว ให้เข้ามารับการตรวจคัดกรองที่ศูนย์บริการสุขภาพแห่งจุฬาฯ โดยทันท ี
3. สอบสวนวงจรการแพร่กระจายเชื้อของผู้ป่วยดังกล่าวเพื่อกำหนดให้ผู้ที่มีความเสี่ยงภายในระยะเวลา 14 วัน ลาหยุดเพื่อ
กักบริเวณดูอาการเป็นเวลา 14 วันโดยไม่ถือเป็นวันลา และสามารถขอรับการตรวจคัดกรองที่ศูนย์บริหารสุขภาพจุฬาฯ
โดยมหาวิทยาลัยรับผิดชอบค่าใช้จ่ายทั้งหมด
4. ให้สำนักบริหารระบบกายภาพฉีดพ่นน้ำยาฆ่าเชื้อและทำความสะอาดตามมาตรฐานทางสาธารณสุขทั่วพื้นที่ต่าง ๆ ที่
เกี่ยวข้องเพิ่มอีกรอบหนึ่ง
3. ประเมินความเสี่ยงสถานการณ์โรคติดเชื้อไวรัสโคโรนา 2019
จากผลการสอบสวนโรคในกรณีการระบาดภายในงานจัดเลี้ยงส่วนตัวต่าง ๆ 4 เหตุการณ์ มีผู้ร่วมงานเลี้ยงรวม 66
ราย พบผู้ติดเชื้อ 45 ราย (ร้อยละ 68.2) โดยปัจจัยเสี่ยงที่สำคัญที่ทำให้เกิดการระบาด ได้แก่ มีการดื่มเครื่องดื่มร่วมแก้ว
กัน ใช้มือเปล่าหยิบอาหาร หรือน้ำแข็ง ไม่สวมหน้าและอยู่ร่วมกันเป็นเวลานาน ดังนั้นเพื่อที่จะลดความเสี่ยงจากเหตุการณ์
ที่อาจจะมีผู้คนรวมกันในงานเลี้ยง หรืองานเทศกาลตรุษจีนที่จะเกิดขึ้น จึงควรเน้นย้ำมาตรการให้แก่ประชาชนที่จะเดิน
กลับไปยังภูมิลำเนาเนื่องในเทศกาลตรุษจีน โดยการสวมใส่หน้ากากอนามัยตลอดเวลา ถึงแม้ว่าจะอยู่ภายในบ้านพูดคุยกับ
ญาติหรือบุคคลในครอบครัว ในส่วนของการรับประทานอาหารร่วมกันในครอบครัวควรมีการตักอาหารแบ่งใส่จานส่วนตัว
หรือใช้ช้อนกลาง หรือช้อนส่วนตัวสำหรับตักอาหารแยกจากช้อนที่ใช้รับประทานเข้าปาก การดื่มน้ำควรมีการแยกแก้วน้ำที่
ชัดเจน ไม่ใช้มือเปล่าในการหยิบอาหารหรือน้ำแข็ง และงดพูดคุยสนทนาระหว่างรับประทานอาหารด้วยกัน
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข