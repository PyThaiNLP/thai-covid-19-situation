   
 
ฉบับที่ 57 วันที่ 29 กุมภาพันธ์ 2563 เวลา 21.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 58 ประเทศ 2 เขตบริหารพิเศษ และเรือ Diamond Princess ในวันที่ 29 
กุมภาพันธ์ 2563 จำนวน 85,473 ราย มีอาการรุนแรง 7,818 ราย เสียชีวิต 2,924 ราย โดยมียอดผู้ป่วยยืนยันใน
สาธารณรัฐประชาชนจีน (รวมเขตบริหารพิเศษฮ่องกง มาเก๊า) ทั้งหมด 79,360 ราย เกาหลีใต้ 3,150 ราย อิตาลี 889 
ราย อิหร่าน 388  ราย สิงคโปร์ 98 รายและไต้หวัน 39 ราย  
ประเด็นที่น่าสนใจในต่างประเทศ ณ วันที่ 29 กุมภาพันธ์ 2563 
- องค์การอนามัยโลก ยกระดับการเตือนภัยความเสี่ยงของโรคติดเชื้อไวรัสโคโรนา 2019 อยู่ในระดับสูงสุด 
เนื่องจากมีการแพร่กระจายอย่างรวดเร็วของไวรัสไม่เป็นไปตามคำจำกัดความของการระบาดใหญ่ โดยมียอดผู้ติดเชื้อ
ที่เพิ่มขึ้นและการลุกลามไปในประเทศต่าง ๆทั่วโลกอย่างต่อเนื่อง  
- ประเทศเกาหลีใต้ มีผู้ติดเชื้อไวรัสโคโรนา 2019 เพิ่มขึ้นถึง 3,150 ราย ส่วนใหญ่ผู้ติดเชื้อรายใหม่ ร้อยละ 
90 อาศัยในเมือง Daegu นอกจากนี้ยังพบว่าผู้ติดเชื้อรายแรกมีการติดเชื้อซ้ำหลังจากกลับจากการพักฟื้นและรักษาที่
โรงพยาบาลเมื่อสัปดาห์ทีผ่านมา 
- ประเทศสหรัฐอเมริกา พบผู้ติดเชื้อไวรัสโคโรนา 2019 จำนวน 4 ราย ทีไ่มส่ามารถระบุแหล่งสัมผัสเชื้อได้ 
- ประเทศญีปุ่น ยกเลิกเทศกาลดอกซากุระในเมืองโตเกียวและโอซาก้าที่วางแผนจะจัดในเดือนเมษายนนี้ 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางทางอากาศ คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 28 
กุมภาพันธ์ 2563 รวมทั้งสิ้น 17,652 เที่ยวบิน ผู้เดินทางได้รับการคัดกรองสะสมรวม 2,865,593 ราย พบผู้ป่วยที่มี
อาการเข้าได้ตามนิยามการคัดกรองจำนวน 90 ราย การคัดกรองผู้เดินทางทางเรือตั้งแต่วันที่ 1 มกราคม 2563 ถึง
วันที่ 28 กุมภาพันธ์ 2563 มียอดการคัดกรองเรือสะสม 500 ลำ มีผู้ที่เดินทางได้รับการคัดกรองสะสมรวม 99,650 
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 28 กุมภาพันธ์ 2563 มีผู้ได้รับการคัดกรองสะสมรวม 644,212 ราย และการคัด
กรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง            
28 กุมภาพันธ์ 2563 ได้ทำการคัดกรองรวมทั้งสิ้น 67,922 ราย   
 2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 29 กุมภาพันธ์ 2563 ณ เวลา 18.00 น. ข้อมูลจากเฉพาะสำนักงานป้องกันควบคุมโรคที่ 1 – 12 
พบผู้ป่วยที่มีอาการตามนิยามเฝ้าระวังโรครายใหม่ จำนวน 155 ราย รวมยอดผู้ป่วยสะสมทั้งหมด จำนวน 2,953 
ราย รายละเอียดตามตารางที่ 1  
 
   
 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม  2,953 ราย 
● คัดกรองพบที่สนามบิน (สุวรรณภูมิ (60)  ดอนเมือง (21)    
ภูเก็ต (8) เชียงใหม่ (1)) 
● คัดกรองที่ท่าเรือ 
90 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 1,456 ราย โรงพยาบาลรัฐ 1,380 ราย) 
 2,836 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 25 ราย 
ผู้ป่วยที่มีอาการเข้าได้ตามนิยาม 2,953 ราย 
● พักรักษาตัวเป็นผู้ป่วยใน 
(โรงพยาบาลเอกชน 589 ราย โรงพยาบาลรัฐ 616 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,205 ราย 
 
   1,719 ราย 
   29 ราย 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
42 ราย  
29 ราย 
13 ราย 
2 ราย 
0 ราย 
3. มาตรการในประเทศไทย 
-  กระทรวงสาธารณสุข ได้ประกาศกระทรวงสาธารณสุข (ฉบับที่ 3) 2563 เรื่อง ชื่อและอาการสำคัญของ
โรคติดต่ออันตราย โดยให้โรคติดเชื้อไวรัสโคโรนา 2019 เป็นโรคติดต่ออันตรายตามพระราชบัญญัติโรคติดต่อ พ.ศ.
2558 ในราชกิจจานุเบกษา เพื่อประโยชน์ในการเฝ้าระวัง ป้องกัน และควบคุมโรคติดต่ออันตราย และมีผลบังคับใช้
ตั้งแต่วันที่ 1 มีนาคม 2563 
- กระทรวงสาธารณสุข มีความร่วมมือเพื่อการพัฒนาวัคซีนป้องกันโรคติดเชื้อไวรัสโคโรนา 2019 และการ
วิจัยอื่น ๆ ที่เกี่ยวข้องในประเทศ ร่วมกับผู้แทน 11 หน่วยงาน ประกอบด้วย มหาวิทยาลัยมหิดล จุฬาลงกรณ์
มหาวิทยาลัย สำนักงานการวิจัยแห่งชาติ บริษัท ไบโอเนท-เอเชีย จำกัด สำนักงานปลัดกระทรวงสาธารณสุข 
   
 
กรมการแพทย์ กรมควบคุมโรค กรมวิทยาศาสตร์การแพทย์ สำนักงานคณะกรรมการอาหารและยา องค์การเภสัช
กรรม(อภ.) และสถาบันวัคซีนแห่งชาติ 
- กระทรวงศึกษาธิการ ประกาศให้ข้าราชการ บุคลากรในสังกัดห้ามเดินทางไปประเทศกลุ่มเสี่ยงโดยไม่รับ
อนุญาต ฝ่าฝืนถือเป็นความผิดวินัยร้ายแรง และขอให้สถานศึกษาพิจารณาชะลอและระงับกิจกรรมที่มีการชุมนุมคน
จำนวนมาก และสำนักงานคณะกรรมการการศึกษาขั้นพื้นฐาน ประกาศแจ้งหยุดเรียน 14 วัน หลังจากพบเด็ก
นักเรียนกลับจากประเทศกลุ่มเสี่ยงของโรคติดเชื้อไวรัสโคโรนา 2019 จำนวน 4 แห่ง ได้แก่ โรงเรียนอนุบาล
อุบลราชธานี โรงเรียนอนุบาลชลบุรี โรงเรียนอนุบาลเชียงใหม่ และโรงเรียนอนุราชประสิทธิ์ จังหวัดนนทบุรี  
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด  หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● หลังเดินทางกลับประเทศจีน (รวมฮ่องกง มาเก๊า) และประเทศที่ที่มีการระบาดอย่างต่อเนื่องได้แก่ ประเทศ
เกาหลีใต้ ญี่ปุ่น สิงคโปร์ ไต้หวัน อิตาลีและอิหร่าน สังเกตอาการตนเอง วัดไข้ด้วยตนเองทุกวัน จนครบ 14 
วัน งดการออกไปในที่ชุมชน สาธารณะโดยไม่จำเป็น งดการใช้สิ่งของร่วมกับผู้อื่น และงดการพูดคุยกับผู้อื่น
ในระยะใกล้กันเกินกว่า 1 เมตร ในกรณีที่มีไข้ ไอ จาม มีน้ำมูก เจ็บคอ ให้สวมหน้ากากอนามัย หากมีหอบ 
หรือหายใจลำบาก ควรรีบไปพบแพทย์ พร้อมแจ้งประวัติการเดินทาง 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่    
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
