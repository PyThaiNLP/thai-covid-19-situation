ฉบับที่ 122 วันที่ 4 พฤษภาคม 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 209 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 4 พฤษภาคม จำนวน 3,580,202 ราย มีอาการรุนแรง
50,051 ราย เสียชีวิต 248,452 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
1,188,421 ราย สเปน 247,122 ราย อิตาลี210,717 ราย สหราชอาณาจักร 186,599 ราย ฝรั่งเศส 168,693 ราย
เยอรมนี165,664 ราย รัสเซีย 145,268 ราย ตุรกี126,045 ราย บราซิล 101,826 ราย อิหร่าน 97,424 ราย และ
ส่วนจีน เป็นอันดับที่ 11 มีจำนวนผู้ป่วย 83,966 ราย (รวม ฮ่องกง 1,041 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 4 พฤษภาคม 2563
- ประเทศสหรัฐอเมริกาองค์การอาหารและยาสหรัฐฯ (FDA) อาศัยอำนาจตามมาตรการฉุกเฉิน
อนุมัติการใช้ยาเรมเดซิเวียร์ให้แก่ผู้ป่วยหนักด้วยโรคติดเชื้อไวรัสโคโรนา2019 ถือเป็นยาชนิดแรกที่ได้รับการ
อนุมัติจากทางการสหรัฐฯ ในการนำมาใช้กับผู้ป่วยด้วยโรคติดเชื้อไวรัสโคโรนา2019 ที่มีอาการหนัก นอกจากนี้
ผลการทดลองทางคลินิกเมื่อเร็วๆ นี้ออกมาว่ายาเรมเดซิเวียร์ช่วยลดระยะเวลาในการรักษาผู้ป่วยหนักด้วยโรคติด
เชื้อไวรัสโคโรนา2019 ให้สั้นลง สำนักงานอาหารและยาสหรัฐฯ อธิบายว่ายาเรมเดซิเวียร์เป็นยาที่ใช้ฉีดเข้าหลอด
เลือดดำของผู้ป่วยวันละ1 ครั้ง นานสุงสุด 10 วันซึ่งขึ้นอยู่กับคำแนะนำของเจ้าหน้าที่ทางการแพทย์ซึ่งยานี้อาจ
ช่วยลดปริมาณเชื้อไวรัสโคโรนาในร่างกายและช่วยให้ผู้ป่วยหายเร็วขึ้น ส่วนผลข้างเคียงที่อาจเกิดจากการใช้ยา
อาจมีอาการอันไม่พึงประสงค์ที่สัมพันธ์กับการหยดยาทางหลอดเลือดดำและการเพิ่มระดับของเอนไซม์ในตับ
- ประเทศจีน รัฐบาลเทศบาลนครปักกิ่ง เปิดเผยว่าสถานที่สาธารณะบางแห่งในกรุงปักกิ่ง เช่น
โรงภาพยนตร์โรงละคร ร้านตู้เกม และสระว่ายน้ำจะยังคงปิดให้บริการต่อไป เพื่อป้องกันและควบคุมโรคติดเชื้อ
ไวรัสโคโรนา2019 นอกจากนี้รองผู้อำนวยการคณะกรรมการพัฒนาและปฏิรูปเทศบาลนครปักกิ่ง เปิดเผยว่าภาค
ธุรกิจ 6 ประเภทที่ยังคงปิดให้บริการชั่วคราว ประกอบด้วยสถานบันเทิง เช่น ตู้เกม ร้านอินเตอร์เน็ต ร้านคาราโอ
เกะร้านหมากรุกและไพ่ในชุมชน กีฬาที่เล่นเป็นทีม เช่น บาสเกตบอล ฟุตบอล วอลเลย์บอล สระว่ายน้ำและ
โรงยิมใต้ดิน และสิ่งอำนวยความสะอาดในร่มของจุดชมวิว ขณะเดียวกันการเดินทางท่องเที่ยวข้ามมณฑลแบบหมู่
คณะทัง้ขาเข้าและขาออกจะยังคงถูกระงับต่อไปเช่นกัน
- ประเทศญี่ปุ่น ยาสุโตชินิชิมุระรัฐมนตรีผู้รับผิดชอบปัญหาการแพร่ระบาดของเชื้อโควิด-19 ของ
ญี่ปุ่นระบุเมื่อวันที่ 4 พฤษภาคม ว่ารัฐบาลญี่ปุ่นเตรียมประกาศขยายประกาศสถานการณ์ฉุกเฉินต่อไปจนถึงวันที่
31 พฤษภาคมนี้เพื่อเตรียมความพร้อมในการต่อสู้กับการแพร่ระบาดของโรคโควิด-19 ที่จะยืดเยื้อออกไป โดยนาย
ชินโสะอาเบะนายกรัฐมนตรีญี่ปุ่นจะแถลงประกาศเรื่องดังกล่าวอย่างเป็นทางการอีกครั้ง
- ประเทศอิหร่าน ประธานาธิบดีฮัสซัน รูฮานีแถลงว่าอิหร่านเตรียมผ่อนคลายมาตการล็อกดาวน์
ทั่วประเทศ โดยจะเตรียมเปิดมัสยิดหลายแห่งทั่วประเทศ ในวันที่ 4 พฤษภาคม หลังจากปิดไปเมื่อช่วงต้นเดือน
มีนาคมที่ผ่านมาเนื่องจากการระบาดของโควิด-19 โดยจะมีการเปิดมัสยิดใน 132 เขตปกครอง หรือ 1 ใน 3 ของ
เขตปกครองทั้งหมดทั่วประเทศอิหร่าน อย่างไรก็ตาม นายรูฮานีกล่าวว่าการเว้นระยะห่างทางสังคมยังเป็นสิ่ง
สำคัญยิ่งในการสวดมนต์เป็นกลุ่ม
- ประเทศอังกฤษ นายกรัฐมนตรีอังกฤษเตรียมที่จะเปิดแนวทางในการผ่อนคลายมาตรการล็อก
ดาวน์กับประชาชนทั่วประเทศในวันที่ 10 พฤษภาคมนี้ โดยรัฐบาลจะเริ่มผ่อนคลายมาตรการล็อกดาวน์เล็กน้อย
ในสัปดาห์นี้ ในการเริ่มอนุญาตให้ไซต์งานก่อสร้างเริ่มกลับมาดำเนินการได้ และเริ่มผ่อนคลายให้ประชาชน
สามารถทำกิจกรรมกลางแจ้งได้ โดยที่ยังแนะนำให้ประชาชนสวมใส่หน้ากากอนามัยเพื่อความปลอดภัยอยู่
- ประเทศสเปน รัฐบาลสเปนออกมาตรการบังคับให้ประชาชนที่ใช้บริการระบบขนส่งสาธารณะ
สวมใส่หน้ากากอนามัย ทั้งในรถไฟและรถบัส ควบคู่ไปกับการรักษาระยะห่างทางสังคม เพื่อป้องกันไม่ให้เกิดการ
แพร่ระบาดของโรคโควิด-19 รุนแรงซ้ำสอง นอกจากนี้นายเปโดร ซานเชซ นายกรัฐมนตรีสเปน แถลงแผนการ
ผ่อนปรนมาตรการล็อกดาวน์ในประเทศ โดยจะแบ่งการคลายล็อกดาวน์เป็น 4 ช่วง โดยในช่วงแรกชาวสเปน
สามารถออกกำลังกายนอกที่พักอาศัยได้สองช่วง คือช่วงเช้าและช่วงค่ำทำให้ปรากฏภาพผู้คนจำนวนมากเริ่ม
ออกมาทำกิจกรรมกลางแจ้งหลังจากต้องอยู่ภายใต้มาตรการล็อกดาวน์นานกว่า7 สัปดาห์โดยคาดว่าสเปนจะเริ่ม
อนุญาตให้ร้านค้า, สถานศึกษาและโบสถ์ทยอยเปิดทำการได้หลังจากนี้
- ประเทศสิงคโปร์รัฐมนตรีว่าการกระทรวงการค้าและอุตสาหกรรมสิงคโปร์เร่งเพิ่มกิจกรรมการ
ผลิตเพื่อรองรับการเปิดเศรษฐกิจอีกครั้ง โดยขณะนี้กำลังแรงงานราว 17% ที่ยังคงทำงานเพื่อคงบริการสำคัญ
เอาไว้ และสนับสนุนห่วงโซ่การผลิตและการเชื่อมต่อกับโลก ส่วนการจะกลับมาเปิดดำเนินการใหม่ รัฐมนตรีกล่าว
ว่าสถานประกอบการจะต้องกำหนดมาตรการลดความเสี่ยงติดเชื้อ ส่วนพนักงานที่สามารถทำงานจากบ้านได้ก็ให้
ทำต่อไป โดยการเปิดดำเนินการรอบนี้สิงคโปร์เน้นที่ภาคการผลิตเป็นอย่างแรก
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
3 พฤษภาคม 2563 รวมทั้งสิ้น 38,120 เที่ยวบิน ผู้เดินทางได้รับการคัดกรองสะสมรวม 4,418,810 ราย พบผู้ป่วยที่มี
อาการเข้าได้ตามนิยามการคัดกรองจำนวน 1,039 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 3 พฤษภาคม 2563 มียอดการคัดกรองเรือสะสม 2,050 ลำมีผู้ที่เดินทางได้รับการคัดกรองสะสมรวม 141,274
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 3 พฤษภาคม 2563 มีผู้ได้รับการคัดกรองสะสมรวม 1,871,650 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
1 พฤษภาคม 2563 ได้ทำการคัดกรองรวมทั้งสิ้น 167,834 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,033 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 4 พฤษภาคม 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
3,500 ราย รวมยอดผู้ป่วยสะสมทั้งหมด จำนวน 78,768 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวน
ผู้ป่วย
สะสม
ผู้ป่วยที่มีอาการเข้าได้ตามนิยาม 78,768 ราย
ประเภทของผู้ป่วย
จำนวน
ผู้ป่วย
สะสม
● คัดกรองพบที่สนามบิน (สุวรรณภูมิ(970) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,039 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 32,981 ราย โรงพยาบาลรัฐ 44,200 ราย
และอยู่ระหว่างการสอบสวน 458 ราย)
77,639 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
2,987 ราย
2,747 ราย
186 ราย
54 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
2,987 ราย
2,456 ราย
531 ราย
102 ราย
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 2,987 ราย รักษาหายและแพทย์ให้กลับ
บ้าน 2,747 ราย ผู้ป่วยยืนยันที่เสียชีวิต 54 ราย ผลตรวจผู้ป่วยที่มีอาการตามนิยามเฝ้าระวังที่เหลือ 75,781 ราย
ตรวจไม่พบเชื้อ 72,564 ราย และอยู่ระหว่างรอผลตรวจทางห้องปฏิบัติการ 3,217 ราย
ตั้งแต่วันที่ 18 มกราคม ถึงวันที่ 1 พฤษภาคม 2563 (สัปดาห์ที่ 18) มีจำนวนการตรวจวินิจฉัยโรคติดเชื้อไวรัส
โคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธีRT-
PCR ทั้งหมด 220,415 ตัวอย่าง คิดเป็นจำนวนการตรวจวินิจฉัยเฉลี่ยวันละ5,400 ราย แบ่งเป็นผู้ป่วยที่มีอาการตาม
นิยามการเฝ้าระวังโรค 78,768 ราย และผู้ป่วยที่มีอาการไม่เข้าเกณฑ์การเฝ้าระวังโรค 141,647 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 3 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 84 ราย เป็น
คนไทยที่กลับมาจากประเทศอินโดนีเซีย 62 ราย สหรัฐอเมริกา9 ราย สหรัฐอาหรับเอมิเรตส์4 ราย สหราช
อาณาจักร 2 ราย เนเธอร์แลนด์1 ราย มาเลเซีย 4 ราย อินเดีย 1 ราย และญี่ปุ่น 1 ราย แบ่งเป็น จังหวัดสงขลา
18 ราย สตูล 19 ราย ปัตตานี12 ราย ยะลา8 ราย กรุงเทพมหานคร 14 ราย นราธิวาส 6 ราย ชลบุรี4 ราย และ
กระบี่ 3 ราย วันที่ 25 เมษายน 2563 พบผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัด
สงขลาอำเภอสะเดาจังหวัดสงขลาจำนวน 42 ราย มีสัญชาติพม่า34 ราย เวียดนาม 3 ราย มาเลเซีย 2 ราย
เยเมน 1 รายกัมพูชา1 ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 99 ปี) เพศชาย 1,624 ราย เพศหญิง 1,363 ราย (ชาย:หญิง = 1.19:1) สัญชาติไทย 2,658 ราย พม่า54 ราย
จีน 34 ราย ฝรั่งเศส 29 ราย อังกฤษ 24 ราย รัสเซีย 12 ราย อเมริกา12 ราย ญี่ปุ่น 11 ราย อินเดีย 9 ราย แคนาดา8
ราย เยอรมนี8 ราย อิตาลี8 ราย เบลเยียม 6 ราย สวิตเซอร์แลนด์6 ราย สวีเดน 6 ราย เดนมาร์ก 5 ราย ฟิลิปปินส์5
ราย สิงคโปร์5 ราย ปากีสถาน 4 ราย มาเลเซีย 4 ราย เวียดนาม 4 ราย ออสเตรเลีย 4 ราย กัมพูชา3 ราย เกาหลีใต้ 3
ราย อินโดนีเซีย 3 ราย คาซัคสถาน 2 ราย บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย
อเมริกา-ซามัว 1 ราย มาลี1 ราย คูเวต 1 ราย เซอร์เบีย 1 ราย ตูนีเซีย 1ราย ไต้หวัน 1 ราย นิวซีแลนด์1 ราย
เนเธอร์แลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย เม็กซิโก 1 ราย ยูเครน 1 ราย เยเมน 1 ราย
ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี1 ราย โรฮินยา17 ราย ไม่ทราบ 14 ราย
ประวัติโรคประจำตัวที่พบ ได้แก่ ความดันโลหิตสูง (27 ราย) ภูมิแพ้ (19 ราย) เบาหวานและความดันโลหิตสูง (13 ราย)
เบาหวาน (10 ราย) หอบหืด (8 ราย) ไขมันในเลือดสูง (3 ราย) ไทรอยด์(3 ราย) ความดันโลหิตสูงและไขมันในเลือดสูง (3
ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี(2 ราย) ความดันโลหิตต่ำ(1 ราย) เบาหวานและความดันโลหิตสงู
และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์(1 ราย) ปอดอุดกั้นเรื้อรัง (1 ราย) เบาหวานและ
ไขมันในเลือดสูง (2 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1
ราย) ความดันโลหิตสูง และเกาต์(1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันใน
เลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กิน
สัน หัวใจ และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและ
ไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและ
ติดเชื้อเอชไอวี(1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง
ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ(1 ราย) ไม
เกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี(1 ราย)
เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า(1 ราย) ลิ้นหัวใจรั่ว (1 ราย)
วัณโรคและติดเชื้อเอชไอวี(1 ราย) เบาหวานและสะเก็ดเงิน (1ราย) รูมาตอยด์(1 ราย) ติดเชื้อเอชไอวีเบาหวาน ไตเรื้อรัง
ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1
ราย) ไวรัสตับอักเสบบี(1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย)
แพ้ภูมิตัวเอง (1 ราย) ไม่มีโรคประจำตัว (2,834 ราย) พบผู้ป่วยจากการคัดกรองที่สนามบิน 40 ราย (ในจำนวนนี้เป็น
พลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,752 ราย จากการติดตามผู้สัมผัส
1,020 ราย จากการกักกันในพื้นที่ที่รัฐกำหนด 84 ราย จากการตรวจคนเข้าเมือง จังหวัดสงขลา60 ราย และจากการ
ค้นหาเชิงรุก (Active Case Finding) 31 ราย
3. มาตรการในประเทศไทย
• ศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 (ศบค.) กล่าวถึงการ
ค้นหาผู้ป่วยในกลุ่มสัมผัสและค้นหาเชิงรุกในจังหวัดยะลาโดยมีรายงานพบว่ามีผู้ติดเชื้อไวรัสโคโรนา2019 เพิ่ม
40 ราย หลังจากมีการตรวจซ้ำเป็นครั้งที่สองโดยศูนย์วิทยาศาสตร์การแพทย์ที่จังหวัดสงขลากลับพบว่าไม่มีผู้ติด
เชื้อ ทำให้ทางผู้บริหารที่เกี่ยวข้องมีความเห็นตรงกันว่าผลยืนยันจากห้องปฏิบัติการเพียง 2 แห่งไม่เพียงพอ โดยจะ
มีการส่งตัวอย่างไปตรวจที่ห้องปฏิบัติการของกรมวิทยาศาสตร์การแพทย์ซึ่งเป็นกลางมากที่สุดและเป็น
ห้องปฏิบัติการอ้างอิงระดับประเทศ
• สำนักงานคณะกรรมการควบคุมเครื่องดื่มแอลกอฮอล์นำทีมลงพื้นที่ตรวจสอบการบังคับใช้ พรบ.
ควบคุมเครื่องดื่มแอลกอฮอล์พ.ศ.2551 ที่ร้านค้าและห้างสรรพสินค้าในเขตกรุงเทพมหานครและนนทบุรี
หลังจากมีการผ่อนคลายให้ขายเครื่องดื่มแอลกอฮอล์ได้เป็นวันแรก จากการลงพื้นที่พบว่าประชาชนไปซื้อเป็น
จำนวนมาก ทำให้เครื่องดื่มแอลกอฮอล์หมดอย่างรวดเร็วเพราะเกรงว่าจะมีคำสั่งห้ามจำหน่ายอีก แต่ทั้งนี้
ห้างสรรพสินค้าทุกแห่งได้ให้ความร่วมมือในการปฏิบัติตามกฎหมายโดยจำหน่ายในช่วงเวลาที่กฎหมายกำหนด
เท่านั้น คือ ช่วงเวลา11.00-14.00 น. และ17.00-00.00 น. อีกทั้งการจำหน่ายจะต้องไม่ขัดต่อการประกาศ
สถานการณ์ฉุกเฉินซึ่งห้ามออกนอกเคหสถานระหว่างเวลา22.00-04.00 น. นอกจากนี้หากพบเห็นการกระทำ
ความผิดตาม พ.ร.บ.ควบคุมเครื่องดื่มแอลกอฮอล์พ.ศ.2551 สามารถร้องเรียนได้ผ่านเว็บไซต์https://tas.go.th/
หรือศูนย์รับเรื่องร้องเรียนบุหรี่และสุรา(โทร. 0-2590-3032) หรือสายด่วนกรมควบคุมโรค (โทร. 1422)
• ผู้อำนวยการสำนักงานการบินพลเรือนแห่งประเทศไทย ลงนามในประกาศสำนักงานการบินพล
เรือนแห่งประเทศไทย เรื่องเงื่อนไขและเงื่อนเวลาในการใช้ท่าอากาศยานเพื่อการขึ้นลงของอากาศยาน โดยให้เปิด
บริการเฉพาะการบินภายในประเทศ เปิดให้อากาศยานขึ้นลงได้เฉพาะระหว่างเวลา07.00 -19.00 น. และห้าม
ให้บริการแก่อากาศยานที่ขนส่งคนโดยสารจากต่างประเทศเข้ามายังประเทศไทย ยกเว้น อากาศยานราชการหรือ
ที่ใช้ในราชการทหาร รวมถึงการขอลงในกรณีฉุกเฉิน การบินเพื่อให้ความช่วยเหลือทางมนุษยธรรม ทางการแพทย์
หรือขนส่งสิ่งของเพื่อสงเคราะห์แก่ผู้ได้รับผลกระทบจากโรคติดเชื้อไวรัสโคโรนา2019 การบินรับส่งบุคคลก ลับ
ประเทศไทย และการขนส่งสินค้า
• สำนักจุฬาราชมนตรีออกประกาศเรื่องมาตรการป้องกันการแพร่ระบาดของโรคติดเชื้อไวรัสโคโร
นา2019 โดยสาระสำคัญคือ การผ่อนปรนให้ปฏิบัติศาสนกิจละหมาดวันศุกร์ซึ่งก่อนหน้านี้ได้ประกาศให้งดการ
ละหมาดที่มัสยิดเป็นการชั่วคราวและให้ละหมาดที่บ้านแทน ตั้งแต่วันที่ 27 มี.ค. ที่ผ่านมาจนกว่าสถานการณ์จะดี
ขึ้น ซึ่งขณะนี้ประเทศไทยมีแนวโน้มจำนวนผู้ติดเชื้อไวรัสโคโรนา2019 รายใหม่ลดลง จึงเห็นควรผ่อนปรนให้มี
การปฏิบัติศาสนกิจละหมาดวันศุกร์โดยให้คณะกรรมการอิสลามประจำจังหวัดใช้ดุลยพินิจร่วมกับคณะกรรมการ
อิสลามประจำมัสยิด โดยขอคำปรึกษาจากผู้ว่าราชการจังหวัด ในการปฏิบัติศาสนกิจละหมาดวันศุกร์เพื่อให้
เป็นไปตามประกาศจุฬาราชมนตรีและมาตรการของทางราชการเกี่ยวกับการป้องกันโรค
• พลเอกสุพจน์มาลานิยม รองเสนาธิการทหารปฏิบัติหน้าที่ศูนย์ปฏิบัติการแก้ไขสถานการณ์
ฉุกเฉินด้านความมั่นคง เข้าตรวจห้างสรรพสินค้าทั้งแบบขายปลีกและขายส่งบนถนนศรีนครินทร์หลังพบมีการ
เผยแพร่คลิปภาพประชาชนจำนวนมากไปแย่งซื้อเครื่องดื่มแอลกอฮอล์หลังจากที่รัฐบาลประกาศผ่อนปรนอนุญาต
ให้จำหน่ายได้เมื่อ 3 พ.ค. 2563 ทั้งนี้พบว่าผู้ประกอบการส่วนใหญ่ให้ความร่วมมือปฏิบัติตามกฎหมายและพ.ร.ก.
ฉุกเฉิน ส่วนในคลิปภาพที่มีการแย่งซื้อทราบว่าทางห้างมีการจัดเตรียมวางระเบียบไว้ล่วงหน้าแล้ว แต่ปริมาณ
ร้านค้าย่อยและผู้บริโภคมารอซื้อเกินความคาดหมายจนเกิดความวุ่นวายขึ้น ทางห้างจึงสั่งหยุดจำหน่ายทันทีก่อน
จัดระเบียบให้เข้าคิวตามระบบ ขณะเดียวกันได้กำชับให้ผู้ประกอบการทุกรายปฏิบัติตามกฎหมายอย่างเคร่งครัด
ส่วนผู้ซื้อจะดื่มได้เฉพาะที่พักอาศัยและต้องไม่เกิน 4 คนเท่านั้นเพื่อให้เป็นไปตามมาตรการควบคุมโรคติดต่อและ
พ.ร.ก.ฉุกเฉินในการป้องกันการแพร่ระบาดของเชื้อไวรัสโคโรนา2019
• คลินิกเวชกรรมเสริมความงามเป็นหนึ่งในกิจการที่ต้องมีคำสั่งปิดสถานที่ เพราะมีโอกาสเสี่ยงต่อการ
แพร่โรคซึ่งอยู่ในกลุ่มเดียวกับโรงมหรสพ สถานบริการผับบาร์และสถานบันเทิง ตามข้อกำหนดฉบับที่ 5 เนื่องจากมี
การใช้เวลาทำกิจกรมอยู่ในคลินิกนานพอสมควร อีกทั้งความจำเป็น ณ ช่วงเวลาแบบนี้ยังถือว่าค่อนข้างน้อย
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข