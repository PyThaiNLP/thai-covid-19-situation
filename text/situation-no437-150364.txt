ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,000,092 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 482,791 ราย
จำนวนการตรวจทางหอ้งปฏิบัติการ 1,624,595 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,197,185 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,197,185 ราย
• คัดกรองผู้ที่เดินทางเข้า-ออกระหว่างประเทศ 4,617 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 285,404 ราย โรงพยาบาลรัฐ 907,076 ราย)
1,192,480 ราย
• อืน่ๆ 88 ราย
สถานการณ์ทัว่โลก
ฉบับที่437 วันที่ 15 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่15 มีนาคม 2564
• สหราชอาณาจักร สายการบินบริติช แอร์เวย์ส หรือบีเอ จะเริ่มใช้ “วัคซีนพาสปอร์ต” กับผู้ที่เดินทาง
ระหว่างประเทศกลับสู่อังกฤษในเดือนพฤษภาคมนี้ ซึ่งชาวอังกฤษจะได้รับอนุญาตให้เดินทางในวันหยุดได้ โดยขอให้ผู้ที่ได้รับ
วัคซีนโควิด-19 แล้ว 2 โดส แจ้งรายละเอียดเกี่ยวกับการรับวัคซีนของพวกเขาผ่านแอพพลิเคชั่น “บีเอ” ทั้งนี้ อังกฤษ
จะไม่อนุญาตให้มีวันหยุดจนกกว่าจะถึงวันที่ 17 พฤษภาคม 2564 เป็นอย่างเร็ว
• สหราชอาณาจักร แอสตราเซเนกา กล่าวว่า ยังไม่พบหลักฐานว่า วัคซีนเพิ่มความเสี่ยงที่จะทำให้เกิดโรคลิ่มเลือด
อุดกั้นในปอด ภาวะลิ่มเลือดอุดตันในหลอดเลือดดำส่วนลึก หรือ เกล็ดเลือดต่ำ ไม่ว่าจะเป็นคนในกลุ่มอายุเท่าใด เพศใด
หรือประเทศใด ซึ่งการทบทวนข้อมูลของแอสตราเซเนกาครอบคลุมประชาชนมากกว่า 17 ล้านคนที่ได้รับการฉีดวัคซีน
ในสหราชอาณาจักรและสหภาพยุโรป ทั้งนี้ เจ้าหน้าที่ในไอร์แลนด์ เดนมาร์ค นอร์เวย์ ไอซ์แลนด์ เนเธอร์แลนด์ และ
ออสเตรีย ระงับการใช้วัคซีนของแอสตราเซเนกา เนื่องจากประเด็นดังกล่าวแล้ว
• เครือรัฐออสเตรเลีย พบผู้ติดเชื้อโควิด 19 รายแรกในรอบ 55 วัน เป็นเจ้าหน้าที่รักษาความปลอดภัยที่
โรงแรมที่เป็นสถานที่กักตัวในนครซิดนีย์ อายุ 47 ปี ทั้งนี้ รัฐนิวเซาท์เวลส์ ได้เริ่มการฉีดวัคซีนให้ประชาชนตั้งแต่วันที่ 22
กุมภาพันธ์ 2564 และเจ้าหน้าที่รักษาความปลอดภัยคนดังกล่าวก็ได้รับการฉีดวัคซีนโดสแรกเมื่อวันที่ 2 มีนาคม 2564
และจะมีกำหนดเข้ารับการฉีดวัคซีนโดสที่ 2 ในสัปดาห์นี้
• เครือรัฐออสเตรเลีย อยู่ระหว่างประสานงานกับสิงคโปร์เพื่อเริ่มโครงการ Travel Bubble โดยคาดว่า
จะเริ่มดำเนินการเร็วสุดเดือนกรกฎาคม 2564 ทั้งนี้ จะอนุญาตให้ชาวสิงคโปร์และออสเตรเลียที่ได้รับการฉีดวัคซีนโค
วิด-19 แล้วสามารถเดินทางระหว่างประเทศทั้งสองได้โดยไม่ต้องกักตัว
• สหรัฐอเมริกา ผู้บริหารบริษัท “โนวาแวกซ์” กล่าวว่า วัคซีนเอ็นวีเอ็กซ์-โควี 2373 (NVX-CoV2373) มี
ผลในการป้องกันโรคโควิด-19 ที่มีอาการรุนแรงถึงร้อยละ 100 จากการทดลองระยะที่ 3 ในอังกฤษ ซึ่งมีผู้เข้าร่วมการ
ทดลอง 15,000 คน อายุระหว่าง 18-84 ปี โดยในกลุ่มที่มีอายุมากกว่า 65 ปี ร้อยละ 27 พบว่ามีประสิทธิภาพถึงร้อย
ละ 96.4 แต่มีประสิทธิภาพลดลงอยู่ที่ร้อยละ 89.7 ในผู้ป่วยโรคโควิด-19 กลายพันธุ์ชนิด บี.1.1.7 ส่วนการทดลองใน
แอฟริกาใต้ ในประชาชนราว 2,600 คน พบว่า วัคซีนดังกล่าวมีประสิทธิภาพร้อยละ 48.6
• สาธารณรัฐประชาชนจีน มีแผนจะฉีดวัคซีนโควิด-19 ให้แก่ประชาชนจำนวน 900 – 1,000 ล้านคน หรือ
ประมาณร้อยละ 70 - 80 ของจำนวนประชากรทั้งหมด ภายในสิ้นปี 2564 หรือกลางปี 2565 ทั้งนี้ จนถึงสิ้นเดือน
กุมภาพันธ์ 2564 ไดด้ำเนินการฉีดวัคซีนให้ประชาชนแล้วจำนวน 52.5 ล้านโดส
• สาธารณรัฐอินโดนีเซีย ประธานเจ้าหน้าที่บริหารของไบโอ ฟาร์มา บริษัทเวชภัณฑ์ของอินโดนีเซีย ชี้แจงว่า
บริษัทได้สั่งซื้อวัคซีนโควิด-19 จากซิโนฟาร์มของจีน จำนวน 15 ล้านโดส และวัคซีนจากโมเดอร์นา ของสหรัฐอเมริกา
5.2 ล้านโดส โดยคาดว่าจะได้รับวัคซีนของซิโนฟาร์มภายในปลายไตรมาสสอง และได้รับวัคซีนของโมเดอร์นาในไตรมาสสาม
ขณะที่ประธานสภาธุรกิจและอุตสาหกรรม กล่าวว่า รัฐสภาได้ผลักดันให้รัฐบาลอนุมัติโครงการฉีดวัคซีนของ
ภาคเอกชน โดยมีบริษัทกว่า 11,500 แห่งลงทะเบียนเข้าร่วมโครงการดังกล่าว ซึ่งจะทำให้มีชาวอินโดนีเซียราว 7.4 ล้านคน
ได้ฉีดวัคซีน ตามโครงการนี้ โดยพนักงานของบริษัทที่เข้าร่วมโครงการ รวมถึงครอบครัวของพนักงานจะได้รับการฉีดวัคซีน
โดยไม่เสียค่าใช้จ่ายที่ศูนย์ฉีดวัคซีนของภาคเอกชน ในขณะเดียวกันหัวหน้าหน่วยงานกำกับดูแลอาหารและยา กล่าวว่า
กำลังพิจารณาอนุมัติใช้วัคซีนของซิโนฟาร์มเป็นกรณีฉุกเฉิน แต่ไม่ได้ระบุถึงสถานการณ์อนุมัติวัคซีนของโมเดอร์นา
2. มาตรการในประเทศไทย
• กรุงเทพมหานคร บริการตรวจคัดกรองเชิงรุกหาเชื้อโควิด-19 ให้กับประชาชนในพื้นที่เสี่ยง 6 ตลาด ย่านบางแค
และพื้นที่ใกล้เคียง ได้แก่ ตลาดสิริเศรษฐนนท์ (แสงฟ้าเก่า) ตลาดศูนย์การค้าบางแค ตลาดกิตติ ตลาดภาสม ตลาดใหม่บางแค
และตลาดวันเดอร์ โดยไม่เสียค่าใช้จ่าย ณ บริเวณสวนสาธารณะข้างเดอะมอลล์บางแค เนื่องจากมีประชาชนมารอรับ
การตรวจเป็นจำนวนมาก จึงขยายวันให้บริการตรวจคัดกรองเชิงรุกด้วยรถเก็บตัวอย่างชีวนิรภัยพระราชทานไปจนถึง
วันที่ 26 มีนาคม 2564 นอกจากนี้ยังได้รับการสนับสนุนจากสถาบันป้องกันควบคุมโรคเขตเมือง (สปคม.) มาร่วมตรวจ
จึงสามารถให้บริการ SWAB ประชาชนกลุ่มเสี่ยงได้ถึง 1,000 คน/วัน ทั้งนี้ ประชาชนที่มีความเกี่ยวข้องกับตลาดในพื้นที่
ดังกล่าว ตั้งแต่วันที่ 20 กุมภาพันธ์ - 13 มีนาคม 2564 ขอความร่วมมือให้เข้าระบบคัดกรอง BKK COVID-19
โดยเตรียมบัตรประชาชน และหากมีสมาร์ทโฟนจะช่วยให้การลงทะเบียนรวดเร็วยิ่งขึ้น ทั้งนี้ สามารถเข้ารับบัตรคิว
เพื่อเข้ารับการตรวจหาเชื้อ ได้ตั้งแต่เวลา 07.30 น. โดยจะกำหนดช่วงเวลาการรับบริการตามหมายเลขบัตรคิว และ
เริ่มตรวจคัดกรอง ตั้งแต่เวลา 09.00 น. เป็นต้นไป สำหรับการทำความสะอาดพื้นที่ ในวันที่ 16 มีนาคม 2564
สำนักงานเขตบางแค จะจัดเจ้าหน้าที่ทำความสะอาดตลาดย่านบางแค ทั้ง 6 แห่ง ตั้งแต่ 09.00 น. เป็นต้นไป
โดยในช่วงเช้าจะทำความสะอาดแบบแห้งและในช่วงบ่ายจะดำเนินการฉีดล้าง ขัด และฆ่าเชื้อ ด้วยน้ำและน้ำยา
นอกจากนี้จะปิดตลาดทั้ง 6 แห่ง จำนวน 3 วัน (16 - 18 มีนาคม 2564) จากนั้นจะประเมินผลจากการตรวจเชิงรุก
กลุ่มเสี่ยง หากพบว่ามีผู้ติดเชื้อจำนวนมาก จะพิจารณาขยายวันปิดต่อไป
• รองนายกรัฐมนตรีและรัฐมนตรีว่าการกระทรวงสาธารณสุข กล่าวว่าวันที่ 20 มีนาคมนี้ จะมีวัคซีนซิโนแวค
มาเพิ่มอีก 8 แสนโดส ทั้งนี้ ได้มีการให้องค์การเภสัชกรรม ดำเนินการสั่งซื้อวัคซีนเพิ่มอีก 5 ล้านโดส เพื่อให้เพียงพอ
ต่อการใช้ฉีด กำลังดูว่าวัคซีนนี้ จะมาทันได้ตามที่ต้องการคือเมษายนและพฤษภาคม 2564 เพื่อให้มีวัคซีนใช้ก่อนที่วัคซีน
ของแอสตราเซเนกาที่ผลิตในไทยจะแล้วเสร็จในเดือนมิถุนายน ส่วนความคืบหน้าการขึ้นทะเบียนวัคซีนโควิด-19 ของ จอห์นสัน
แอนด์ จอห์นสัน คาดว่าจะมีการพิจารณาเสร็จสิ้นเดือนนี้ ส่วนวัคซีนบารัตของอินเดีย ยังไม่คืบหน้า เนื่องจากเอกสารยังไม่ครบ
• เลขาธิการสภาความมั่นคงแห่งชาติ (สมช.) ในฐานะประธานคณะกรรมการศูนย์ปฏิบัติการศูนย์บริหารสถานการณ์
โควิด-19 (ศปก.ศบค.) ระบุว่าการจัดกิจกรรมสาดน้ำเป็นคนละส่วนกับการผ่อนคลายมาตรการในช่วงเทศกาลสงกรานต์
เพราะคลัสเตอร์ใหม่ในพื้นที่บางแคเป็นเพียงจุดเดียว ซึ่งการแพร่ระบาดที่ตลาดบางแค ไม่น่าหนักใจว่าจะมีการขยายวงกว้าง
ไปยังพื้นที่อื่น พร้อมระบุว่า ที่ผ่านมาพบว่าการแพร่ระบาดในตลาดสด ส่วนใหญ่เป็นแรงงานต่างด้าวที่ไปมาหาสู่กัน
ซึ่งอาจระมัดระวังไม่เพียงพอ โดยต่อไปจะเฝ้าระวังในพื้นที่ตลาดสดมากขึ้น แต่ยืนยันว่ายังไม่ต้องกรีดวงห้าม
เคลื่อนย้ายแรงงานอย่างตลาดกลางกุ้ง จ.สมุทรสาคร ทั้งนี้ การแก้ไขปัญหาจะใช้โมเดลเดียวกับตลาดพรพัฒน์
จ.ปทุมธานี ซึ่งเชื่อว่ากระทรวงสาธารณสุขสามารถควบคุมสถานการณ์ได้ แต่จะต้องได้รับความร่วมมือจากประชาชน
ในพื้นที่โดยรอบด้วย อย่างไรก็ตาม ในวันพุธที่ 17 มีนาคมนี้ จะมีการประชุมคณะกรรมการเฉพาะกิจ พิจารณา
การผ่อนคลายการบังคับใช้มาตรการป้องกันและยับยั้งการแพร่ระบาดของโรคโควิด-19 จะสามารถเคาะมาตรการช่วง
เทศกาลสงกรานต์ เพื่อนำเสนอเข้าที่ประชุม ศบค.ชุดใหญ่ในวันที่ 19 มีนาคมนี้ เพื่อพิจารณาอีกครั้ง
• จังหวัดประจวบคีรีขันธ์ โรงพยาบาลประจวบคีรีขันธ์ เตรียมความพร้อมรองรับผู้ป่วยโควิด -19 หากมี
ผู้ป่วยโควิด-19 จะมีขั้นตอนคือ ผู้ป่วยที่อาการไม่รุนแรงจะได้รับการดูแลรักษาอยู่ในห้อง Cohort ward ซึ่งเป็นห้องรวม
ของผู้ป่วยโควิด -19 สามารถรับผู้ป่วยได้ 18 เตียง จัดให้บริการทางการแพทย์ตามมาตรฐาน และได้นำเทคโนโลยีดิจิทัล
มาใช้ในการดูแล และติดตามอาการผู้ป่วย มีจอมอนิเตอร์วงจรปิดเพื่อดูอาการของผู้ป่วยและใช้ติดต่อสื่อสารระหว่าง
เจ้าหน้าที่กับผู้ป่วย เพื่อลดการสัมผัสกับผู้ป่วยโดยตรง หากผู้ป่วยมีอาการหนักหรือรุนแรงก็จะให้การดูแลรักษาภายใน
ห้องความดันลบ (Negative pressure)
• จังหวัดประจวบคีรีขันธ์ จับกุมแรงงานต่างด้าวชาวเมียนมาลอบเข้าไทย 33 ราย บริเวณช่องทางธรรมชาติ
ใกล้เคียงด่านสิงขร พบติดเชื้อโควิด-19 ถึง 4 ราย ทำให้เจ้าหน้าที่ชุดจับกุมและผู้เกี่ยวข้อง 200 คน เป็นผู้มีความเสี่ยงสูง
อยู่ระหว่างการตรวจและรอผล ในขณะที่อ.เมือง ได้เพิ่มความเข้มงวด หลังมีกลุ่มคนได้ขนสินค้าหนีภาษีจากช่องทาง
ชายแดนเมียนมา นอกจากนี้ยังมีการขนถ่ายแรงงานเมียนมาผิดกฎหมายอีกด้วย
3. ประเมนิความเสี่ยงสถานการณ์โรคติดเชือ้ไวรัสโคโรนา 2019
สถานการณ์การติดเชื้อไวรัสโคโรนา 2019 ในระดับโลก พบผู้ป่วยสะสมรวมมากกว่า 120 ล้านคน
โดยจำนวนผู้ป่วยรายวันพบว่าเริ่มมีแนวโน้มสูงขึ้นเล็กน้อยจากช่วงกลางเดือนกุมภาพันธ์ 2564 แต่ยังคงอยู่ในระดับต่ำกว่า
5 แสนคนต่อวัน ส่วนจำนวนผู้เสียชีวิตรายวันมีแนวโน้มลดลงในระดับต่ำกว่า 1หมื่นคนต่อวัน รวมผู้เสียชีวิตทั้งหมด
มากกว่า 2.6 ล้านคน ส่วนในประเทศไทย พบผู้ติดเชื้อจากการระบาดในระลอกใหม่ 22,768 ราย โดยมากกว่าสองในสาม
พบจากการคัดกรองเชิงรุก ซึ่งส่วนใหญ่เป็นแรงงานต่างชาติ ส่วนจำนวนผู้ติดเชื้อรายวันในประเทศอยู่ในแนวโน้มต่ำกว่า
100 รายต่อวัน โดยยังคงพบกลุ่มก้อนของผู้ติดเชื้อจากตลาดในย่านบางแค ซึ่งเกือบครึ่งหนึ่งแรงงานชาวเมียนมา
แสดงให้เห็นว่า สถานที่ที่มีคนมารวมกันเป็นจำนวนมาก เช่นตลาด มีแรงงานต่างชาติอยู่เป็นจำนวนมาก และมีการ
ตะโกนพูดคุยโดยไม่สวมหน้ากากอนามัย ยังคงเป็นสถานที่เสี่ยงต่อการติดเชื้อดังเช่นในกลุ่มก้อนผู้ติดเชื้อก่อนหน้านี้
และถึงแม้ว่าจะเริ่มให้วัคซีนกันแล้ว แต่การรักษาระดับมาตรการการควบคุมป้องกันโรคให้ได้ก็ยังคงเป็นเรื่องที่จำเป็น
ไปอีกเป็นเวลานาน จึงขอร่วมมือพี่น้องประชาชนในการป้องกันควบคุมโรคร่วมกันโดย สวมใส่หน้ากากอนามัย ล้างมือบ่อย ๆ
ลดการเดินทางที่ไม่จำเป็น โดยเฉพาะสถานที่เสี่ยงที่มีคนรวมกันอยู่อย่างแออัด สแกนไทยชนะ หรือใช้หมอชนะ
เมื่อเดินทางไปยังที่ต่าง ๆ หากมีอาการไข้ ไอ เจ็บคอ มีน้ำมูก หรือจมูกไม่รับกลิ่น ลิ้นไม่รับรส ให้รีบพบแพทย์ และ
เปิดเผยประวัติการเดินทางให้มากที่สุดเท่าที่จะทำได้
ทีมตระหนักรู้สถานการณ์ในภาวะฉุกเฉิน
กรณีโรคติดเชือ้ไวรัสโคโรนา 2019
กรมควบคุมโรค กระทรวงสาธารณสุข