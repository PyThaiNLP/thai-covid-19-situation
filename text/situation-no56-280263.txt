   
 
ฉบับที่ 56 วันที่ 28 กุมภาพันธ์ 2563 เวลา 21.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 54 ประเทศ 2 เขตบริหารพิเศษ และเรือ Diamond Princess ในวันที่ 28 
กุมภาพันธ์ 2563 จำนวน 83,727 ราย มีอาการรุนแรง 8,091 ราย เสียชีวิต 2,859 ราย โดยมียอดผู้ป่วยยืนยันใน
สาธารณรัฐประชาชนจีน (รวมเขตบริหารพิเศษฮ่องกง มาเก๊า) ทั้งหมด 78,935 ราย ไต้หวัน 34 ราย ญี่ปุ่น 226 ราย 
เกาหลีใต้ 2,337 ราย และสิงคโปร์ 96 ราย อิตาลี 655 ราย และอิหร่าน 245  ราย 
ประเด็นที่น่าสนใจในต่างประเทศ ณ วันที่ 28 กุมภาพันธ์ 2563 
- องค์การอนามัยโลก ประกาศเตือน โรคติดเชื้อไวรัสโคโรนา 2019 มีศักยภาพในการแพร่ระบาดภายใน 48 
ชั่วโมงมีประเทศที่มีผู้ติดเชื้อรายแรกในหลายแห่ง  
- ประเทศซาอุดิอาระเบียห้ามผู้แสวงบุญในสถานที่ศักดิ์สิทธิ์ 
- เขตบริหารพิเศษฮ่องกง ค้นหาเชื้อไวรัสโคโรนา 2019 ในสัตว์เลี้ยงสุนัขของผู้ป่วยที่ติดเชื้อ พบว่าสุนัข
ดังกล่าวไม่มีอาการและได้กักกันไว้ 2 สัปดาห์ แต่จากเว็บไซต์องค์การอนามัยโลกกล่าวว่าจนถึงขณะนี้ยังไม่มี
หลักฐานว่าสัตว์เลี้ยงสามารถติดเชื้อ coronavirus ได้ 
- ประเทศเนเธอร์แลนด์ พบผู้ติดเชื้อไวรัสโคโรนา 2019 รายแรก อยู่เมือง Tilburg ทางใต้ของประเทศซึ่งได้
เดินทางไปทางเหนือของประเทศอิตาลีซึ่งมีผู้ติดเชื้อ เพื่อป้องกันการแพร่กระจายของโรคจะมีการติดตามผู้ที่มีการ
ติดต่อใกล้ชิดกับผู้ป่วยที่ติดเชื้อ นายกรัฐมนตรีได้ขอให้ผู้ติดเชื้อทำตามคำแนะนำอย่างเคร่งคัด 
- ประเทศญี่ปุ่น นายกรัฐมนตรีประกาศสั่งปิดโรงเรียนรัฐบาลทุกแห่งอย่างน้อย 1 เดือน เพื่อต่อสู้กับการ
ระบาดของโรคติดเชื้อไวรัสโคโรนา 2019 เพื่อสุขภาพและความปลอดภัยของเด็ก เนื่องจากพบผู้ติดเชื้อที่เมืองฮอก
ไกโด โอซาก้าและอิชิกะวะในชิบะ ทำให้ผู้ว่าราชการจังหวัดฮอกไกโดประกาศภาวะฉุกเฉิน 
- สาธารณรัฐอิสลามอิหร่านประกาศยกเลิกกิจกรรมทางศาสนาในวันศุกร์ในเมืองใหญ่ ๆ และพบเจ้าหน้าที่
อาวุโสติดเชื้อไวรัสโคโรนา 2019 รวม 4 ราย ได้แก่รัฐมนตรีช่วยว่าการกระทรวงสาธารณสุข สมาชิกรัฐสภา ประธาน
คณะกรรมาธิการความมั่นคงและการต่างประเทศแห่งรัฐสภาและล่าสุดเป็นรองประธานาธิบดี ซึ่งได้แยกตัวเพื่อเฝ้า
ระวังอาการแล้ว 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู ้เดินทางทางอากาศ คัดกรองเที ่ยวบินสะสมตั ้งแต่วันที ่ 3 มกราคม 2563 ถึงวันที ่ 27 
กุมภาพันธ์ 2563 รวมทั้งสิ้น 16,214 เที่ยวบิน ผู้เดินทางได้รับการคัดกรองสะสมรวม 2,860,096 ราย พบผู้ป่วยที่มี
อาการเข้าได้ตามนิยามการคัดกรองจำนวน 84 ราย การคัดกรองผู้เดินทางทางเรือตั้งแต่วันที่ 1 มกราคม 2563 ถึง
วันที่ 27 กุมภาพันธ์ 2563 มียอดการคัดกรองเรือสะสม 482 ลำ มีผู้ที่เดินทางได้รับการคัดกรองสะสมรวม 98,127 
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
   
 
ตั้งแต่วันที่ 1 กุมภาพันธ์ 2563 ถึง 27 กุมภาพันธ์ 2563 มีผู้ได้รับการคัดกรองสะสมรวม 633,612 ราย และการคัด
กรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 28 
กุมภาพันธ์ 2563 ได้ทำการคัดกรองรวมทั้งสิ้น 67,922 ราย   
 2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 28 กุมภาพันธ์ 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
361 ราย รวมยอดผู้ป่วยสะสมทั้งหมด จำนวน 2,798 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม  2,798 ราย 
● คัดกรองพบที่สนามบิน (สุวรรณภูมิ (56)  ดอนเมือง (19)    
ภูเก็ต (8) เชียงใหม่ (1) 
● คัดกรองที่ท่าเรือ 
84 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 1,422 ราย โรงพยาบาลรัฐ 1,265 ราย) 
 2,687 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 25 ราย 
ผู้ป่วยที่มีอาการเข้าได้ตามนิยาม   2,798 ราย 
● พักรักษาตัวเป็นผู้ป่วยใน 
(โรงพยาบาลเอกชน 611 ราย โรงพยาบาลรัฐ 658 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,269 ราย 
 
 1,502 ราย 
 27 ราย 
ผู้ป่วยยืนยันสะสม 
หายป่วยและแพทย์อนุญาตให้ออกจากโรงพยาบาล 
อยู่ระหว่างการรักษาพยาบาล 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
41 ราย  
28 ราย 
13 ราย 
2 ราย 
0 ราย 
  
 
 
 
   
 
3. มาตรการในประเทศไทย 
-  กระทรวงสาธารณสุข ประกาศมาตรการสำหรับบุลากรในสังกัดสำนักงานปลัดกระทรวงสาธารณสุขใน
การเดินทางไปหรือกลับจากพื้นที ่ ประเทศหรือเมือง ที ่มีรายงานการระบาดโรคติดเชื้อไวรัสโคโรนา 2019         
โดยไม่อนุญาตให้บุคลากรในสังกัดเดินทางไปในพื้นที่ ประเทศหรือเมือง ที่มีการรายงานการระบาด เว้นแต่          
มีเหตุจำเป็นทางราชการ ในกรณีที่จำเป็นต้องเดินทางหลังจากกลับมาต้องให้ความร่วมมือให้สังเกตอาการป่วย    
อยู่ที่บ้านหรือที่พักจนครบ 14 วัน โดยหลีกเลี่ยงการไปในที่สาธารณะที่มีคนอยู่หนาแน่นโดยไม่จำเป็น 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด  หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● หลังเดินทางกลับประเทศจีน (รวมฮ่องกง มาเก๊า) และประเทศที่ที่มีการระบาดอย่างต่อเนื่องได้แก่ ประเทศ
เกาหลีใต้ ญี่ปุ่น สิงคโปร์ ไต้หวัน อิตาลีและอิหร่าน สังเกตอาการตนเอง วัดไข้ด้วยตนเองทุกวัน จนครบ 14 
วัน งดการออกไปในที่ชุมชน สาธารณะโดยไม่จำเป็น งดการใช้สิ่งของร่วมกับผู้อื่น และงดการพูดคุยกับผู้อื่น
ในระยะใกล้กันเกินกว่า 1 เมตร ในกรณีที่มีไข้ ไอ จาม มีน้ำมูก เจ็บคอ ให้สวมหน้ากากอนามัย หากมีหอบ 
หรือหายใจลำบาก ควรรีบไปพบแพทย์ พร้อมแจ้งประวัติการเดินทาง 
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่    
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
