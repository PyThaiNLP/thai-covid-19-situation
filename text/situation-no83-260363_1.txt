   
 
ฉบับที่ 83 วันที่ 26 มีนาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 195 ประเทศ 2 เขตบริหารพิเศษ 1 นครรัฐ เรือ Diamond Princess และ 
เรือ Grands Princess ในวันที่ 25 มีนาคม จำนวน 478,331 ราย มีอาการรุนแรง 14,797 ราย เสียชีวิต 21,524 ราย 
โดยประเทศที่มียอดผู้ป่วยยืนยัน 10 อันดับแรก ได้แก่ จีน 81,769 ราย (รวม ฮ่องกง 453 ราย มาเก๊า 31 ราย) อิตาลี 
74,386 ราย สหรัฐอเมริกา 68,573 ราย  สเปน 49,515 ราย เยอรมนี 39,355 ราย อิหร่าน 29,406 ราย ฝรั่งเศส 
25,233 ราย สวิสเซอร์แลนด์ 11,027 ราย สหราชอาณาจักร 9,529 ราย และ เกาหลีใต้ 9,241 ราย 
ประเด็นที่น่าสนใจในต่างประเทศ ณ วันที่ 26 มีนาคม 2563 
- องค์การอนามัยโลก ผู้อำนวยการใหญ่องค์การอนามัยโลก (นายเทดรอส อะดานอม เกเบรเยซุส) ระบุ
ว่ามาตรการปิดประเทศยังไม่เพียงพอที่จะเอาชนะไวรัสโคโรนา 2019 โดยชี้แจงว่าการให้ประชาชนอยู่ที่บ้านเป็น
เพียงการซื้อเวลาและลดความกดดันของโรงพยาบาล ไม่สามารถทำลายไวรัสให้หมดไปได้ นอกจากนี้ได้เรียกร้อง
ให้ประเทศต่าง ๆ ดำเนินมาตรการอย่างมีเป้าหมายและเฉียบขาดมากขึ้น รวมทั้งใช้โอกาสในการปิดประเทศ
หาทางโจมตีไวรัส ซึ่งทุกประเทศต้องขยาย ฝึกฝน และระดมแรงงานด้านสาธารณสุข รวมทั้งจัดตั้งระบบค้นหา
ผู้ป่วยต้องสงสัยทุกคนรวมถึงเร่งการตรวจหาเชื้อ  
- ประเทศสหรัฐอเมริกา เมืองนิวยอร์คซึ่งมีจำนวนผู้ติดเชื้อและเสียชีวิตด้วยโรคติดเชื้อไวรัสโคโรนา 2019 
เป็นอันดับต้น ๆ เริ่มมีการชะลอตัวของการกระจายตัวของโรค และอัตราการเข้ารักษาตัวที่โรงพยาบาลในเมือง
นิวยอร์คได้ลดลงในเร็ว ๆ นี้  นอกจากนี้เมืองนิวออร์ลีนได้มีคนจำนวนมากฉลองเทศกาลมาร์ดิกราส์เมื่อเดือนที่
แล้วกำลังจะกลายเป็นศูนย์กลางการระบาดของสหรัฐอเมริกาต่อไป นอกจากนี้เมืองชายฝั่งอ่าวของรัฐหลุยเซียนา
เป็นเมืองที่มีอัตราการเติบโตของโรคติดเชื้อไวรัสโคโรนา 2019 สูงที่สุดในโลก ทางการได้ประกาศมาตรการ Social 
distancing โดยจัดการให้มีพื้นที่มากขึ้นสำหรับทางเดินเท้าเพื่อลดระยะห่างระหว่างบุคคลและหลีกเลี่ยงการติด
เชื้อ และมีข้อห้ามในการเล่นกีฬากลางแจ้งในการลดการติดเชื้ออีกด้วย  
- ประเทศสเปน โรงแรมใจกลางเมืองมาดริดซึ่งใกล้กับสวนสาธารณะ Retiro ได้ถูกปรับปรุงให้เป็น
โรงพยาบาลสนามสำหรับรักษาผู้ป่วยโรคติดเชื้อไวรัสโคโรนา 2019 ที่มีอาการไม่รุนแรง โดยทางการสเปนมแีผนที่
จะเปลี่ยนโรงแรมให้เป็นที่พักสำหรับผู้ป่วยที่มีอาการไม่รุนแรงและเป็นที่กักตัวสำหรับผู้ป่วยยืนยันเพื่อป้องกันการ
แพร่เชื้ออีกด้วย  
- ประเทศจีน หลังจากที่หนังสือพิมพ์ The Wall Street Journal ของอเมริกาได้พิมพ์ข้อความพาดหัว
ข่าวในหนังสือพิมพ์ด้วยข้อความว่า “China is the real sick man of Asia” หรือจีนเป็นคนป่วยตัวจริงของเอเชีย 
ซึ่งสร้างผลกระทบอย่างมากในกรณีการเหยียดเชื้อชาติ อีกทั้งขัดต่อศีลธรรมและละเมิดจรรยาบรรณสื่อในระดับ
สากล ทางการจีนได้ส่งอีเมล์ถึงคณะผู้บริหารระดับสูงให้แก้ไขชื่อบทความและให้ขอโทษด้วยแต่โฆษกหนังสือพิมพ์
ดังกล่าวได้ชี้แจงว่าจะไม่เปลี่ยนแปลงจุดยืน ซึ่งสื่อจีนรายงานอีกว่า การพาดหัวข่าวด้วยวาทกรรมแบบนี้เป็น
   
 
พฤติกรรมอันตรายในสหรัฐอเมริกาและประเทศตะวันตกที่ทำให้เกิดอคติและการเหยียดคนผิวเหลืองหรือคนจีน
มากขึ้น 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรสัโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
25 มีนาคม 2563 รวมทั้งสิ้น 35,060 เที่ยวบิน ผู้เดินทางได้รับการคัดกรองสะสมรวม 4,262,380 ราย พบผู้ป่วยที่มี
อาการเข้าได้ตามนิยามการคัดกรองจำนวน 384 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 25 มีนาคม 2563 มียอดการคัดกรองเรือสะสม 1,128 ลำ มีผู้ที่เดินทางได้รับการคัดกรองสะสมรวม 126,707 
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 25 มีนาคม 2563 มีผู้ได้รับการคัดกรองสะสมรวม 1,676,535 ราย และการคัด
กรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 26 
มีนาคม 2563 ได้ทำการคัดกรองรวมทั้งสิ้น 132,019 ราย รวมพบผู้ป่วยที่มีอาการเข้าได้ตามนิยามการคัดกรองที่ช่อง
ทางเข้าออกประเทศ จำนวน 376 ราย  
2.2 ผลดำเนนิการคัดกรองผูป้่วยที่มีอาการตามนิยามเฝ้าระวังโรค  
วันที่ 26 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,270 
ราย รวมยอดผู้ป่วยสะสมทั้งหมด จำนวน 15,292 ราย รายละเอียดตามตารางที่ 1  
ตาราง 1 ผลดำเนนิการคัดกรองผู้ปว่ยที่มีอาการตามนยิามเฝา้ระวังโรค 
ประเภทของผูป้่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม  15,292 ราย 
● คัดกรองพบที่สนามบิน (สุวรรณภูมิ (317)  ดอนเมือง (51)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)     
อู่ตะเภา (1) 
● คัดกรองที่ท่าเรือ  
    384 ราย 
 
   
     2 ราย 
 เข้ารับการรักษาที่โรงพยาบาลด้วยตนเอง  
    (โรงพยาบาลเอกชน 5,521 ราย โรงพยาบาลรัฐ 9,297 ราย) 
14,818 ราย  
 รับแจ้งจากโรงแรม ศูนย์เอราวัณ มหาวิทยาลัยและ
มัคคุเทศก์และอู่ตะเภา 
   88 ราย 
ผู้ป่วยยนืยันสะสม 
 หายป่วยและแพทย์อนุญาตให้ออกจากโรงพยาบาล 
     1,045 ราย  
        97 ราย 
   
 
ประเภทของผูป้่วย 
จำนวนผู้ป่วย  
สะสม 
 อยู่ระหว่างการรักษาพยาบาล 
 เสียชีวิต 
ผู้ป่วยยนืยันทีมี่อาการรุนแรง 
       944 ราย 
       4 ราย 
       12 ราย  
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 1,045 ราย รักษาหายและแพทย์ให้กลับ
บ้าน 97 ราย ผู้ป่วยยืนยันที่เสียชีวิต 4 ราย   
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี (6 
เดือน - 83 ปี) เพศชาย 583 ราย เพศหญิง 349 ราย (ชาย:หญิง = 1.67:1)  ไม่ทราบเพศ 113 ราย สัญชาติไทย 
823 ราย จีน 28 ราย เดนมาร์ก 5 ราย ญี่ปุ่น 3 ราย อังกฤษ 5 ราย อิตาลี 3 ราย อเมริกัน 4 ราย แคนาดา 3 ราย 
สิงคโปร์ 2 ราย    เฟรนช์เกียนา  1 ราย เบลเยี่ยม 3 ราย ฝรั่งเศส 8 ราย ปากีสถาน 2 ราย พม่า 1 ราย มาเลเซีย 
1 ราย สวิตเซอร์แลนด์ 3 ราย  นิวซีแลนด์ 1 ราย สวีเดน 2 ราย เยอรมนี 4 ราย ฟิลิปปินส์ 1 ราย ฟินแลนด์ 1 
ราย สหราชอาณาจักร 1 ราย ไม่ทราบ 140 ราย ประวัติโรคประจำตัวที่พบได้แก่ ความดันโลหิตสูง (4 ราย) 
เบาหวาน (1 ราย) ความดันโลหิตสูงและหัวใจ (1 ราย) หลอดเลือดสมอง (1 ราย) ไวรัสตับอักเสบบี (1 ราย) 
ประสาทหูเสื่อมและกระดูกพรุน (1 ราย) ไขมันในเลือดสูง (1 ราย ) ภูมิแพ้ (4 ราย) หอบหืด (3 ราย) สะเก็ดเงิน 
(1 ราย) ไม่มีโรคประจำตัว (1,027 ราย)  พบผู้ป่วยจากการคัดกรองที่สนามบิน 17 ราย เข้ารักษาในโรงพยาบาล
ด้วยตนเอง 400 ราย จากการติดตามผู้สัมผัส 304 ราย และคัดกรองพบในกลุ่มพลเมืองไทยที่รับกลับจากเมืองอู่
ฮั่น 1 ราย  
3. มาตรการในประเทศไทย 
 วันนี้ (26 มีนาคม) เมื่อเวลา 03.00 น. เจ้าหน้าที่ตำรวจ ทหาร ขนส่งฯ และสำนักงานเขตพื้นที่ ตั้งด่าน
ตรวจหรือจุดสกัดคัดกรองบุคคลผู้โดยสารและผู้ขับขี่ยานพาหนะที่เดินทางเข้าสู่ กทม. ชั้นในเพื่อ
ตรวจสอบและค้นหาผู้ที่มีอาการเข้าข่ายป่วยด้วยโรคติดเชื้อไวรัสโคโรนา 2019 พร้อมทั้งซักถามเกี่ยวกับ
การเดินทางเพิ่มเติมเพื่อป้องกันการแพร่กระจายของโรค โดยขั้นตอนการตรวจสอบทุกด่านตรวจจะ
เป็นไปในแนวทางเดียวกัน โดยจะมีการตั้งด่านตั้งแต่วันนี้ (26 มี.ค.) ถึง 30 เม.ย. 63  
 ผู้ว่าราชการจังหวัดภูเก็ต (นายภัครพงศ์ ทวิพัฒน์) ลงนามในประกาศจังหวัดภูเก็ต เรื่อง ขอความร่วมมือ
นักท่องเที่ยวในการเคลื่อนไหว เคลื่อนที่ หรือรวมกลุ่มนอกสถานที่พำนัก สืบเนื่องจากสถานการณ์การ
แพร่ระบาดของโรคติดเชื้อไวรัสโคโรนา 2019 โดยขอความร่วมมือนักท่องเที่ยวทั้งชาวไทยและต่างชาติที่
เดินทางเข้ามาพำนักอาศัยในโรงแรม คอนโดมิเนียม อาคารชุด หรือสถานที่พักต่าง ๆ ให้ใช้ชีวิตประจำวัน
ตามปกติ แต่ไม่ให้ออกนอกบริเวณเขตพื้นที่สถานที่พำนักไปยังสถานที่อื่นตั้งแต่เวลา 17.00 น. ถึงเวลา 
24.00 น. ของวันที่ 25 มีนาคม 2563  
   
 
 ปลัดกระทรวงมหาดไทย (นายฉัตรชัย พรหมเลิศ) ได้ส่งหนังสือถึงผู้ว่าราชการจังหวัดทุกจังหวัด โดยให้ทุก
จังหวัดจัดทำคำสั่งมอบหมายเจ้าหน้าที่ฝ่ายปกครองร่วมกับเจ้าหน้าที่ตำรวจและทหารในพื้นที่ ร่วมกันตั้ง
ด่านตรวจหรือจุดสกัดดูแลการเดินทางข้ามพื้นที่จังหวัด เพื่อจัดระเบียบการเดินทางการจราจร การเฝ้า
ระวัง หรือสังเกตผู้เดินทางและพฤติกรรมที่เสี่ยงต่อการติดต่อโรค ตั้งแต่ เวลา 00.01 น. ของวันพฤหัสที่ 
26 มีนาคม 2563 เป็นต้นไป  
 บริษัทครอบครัวขนส่ง ผู้ให้บริการเรือโดยสารคลองแสนแสบได้หยุดให้บริการเดินเรือชั่วคราวเนื่องด้วย
สถานการณ์โรคติดเชื้อไวรัสโคโนรา 2019 เพื่อความปลอดภัยของผู้โดยสารทุกท่าน ตั้งแต่วันที่ 27 
มีนาคม 2563 เป็นต้นไป จนกว่าสถานการณ์จะเข้าสู่สภาวะปกติ  
 คุณหญิงสุดารัตน์ เกยุราพันธุ์ ได้เสนอกราฟฟิก 3 มาตรการเยียวยาสำหรับเกษตรกรผู้ได้รับผลกระทบ
จากปัญหาภัยแล้งและกำลังมีปัญหาผลกระทบจากโรคติดเชื้อไวรัสโคโรนา 2019 ให้รัฐบาลพิจารณา
ดำเนินการ ได้แก่ พักชำระหนี้เกษตรกรทุกภาคส่วนเป็นเวลา 6 เดือน เร่งจ่ายเงินชดเชยภัยแล้งให้
เกษตรกรไร่ละ 2,500 บาท ไม่เกิน 20 ไร่ และจัดสรรงบประมาณ SML ให้ทุกหมู่บ้านนำเงินไปพัฒนา
แหล่งน้ำ ถนน สาธารณูปโภค โดยใช้แรงงานในพื้นที่เท่านั้นเพื่อกระจายรายได้ให้กับคนในหมู่บ้านและ
ชุมชน  
 วันที่ 26 มีนาคม 2563 พล.ต.อ.จักรทิพย์ ชัยจินดา ผู้บัญชาการตำรวจแห่งชาติ ตั้งศูนย์ปฏิบัติการแก้ไข
สถานการณ์ฉุกเฉินสำนักงานตำรวจแห่งชาติ มอบหมายให้ พล.ต.อ.สุวัฒน์ แจ้งยอดสุข รองผู้บัญชาการ
ตำรวจแห่งชาติเป็นผู้อำนวยการศูนย์ฯ มีหน้าที่กำกับดูแล ทำความเข้าใจเจ้าหน้าที่ตำรวจในการปฏิบัติ
ร่วมกับหน่วยงานอื่น รับภารกิจจากกองบัญชาการกองทัพไทยและประสานงานการปฏิบัติกับกลไกหลัก
ของแต่ละพื้นที่ทั่วประเทศผ่าน กอ.รมน.จว. ขับเคลื่อนการใช้กำลังเจ้าหน้าที่ตำรวจในพื้นที่ฝ่ายปกครอง 
ทหาร และหน่วยร่วมปฏิบัติที่เกี่ยวข้อง 
 วันที่ 21 มีนาคม 2563 สำนักจุฬาราชมนตรี ออกประกาศจุฬาราชมนตรี เรื่อง มาตรการป้องกันการแพร่
ระบาดของโรคติดเชื้อไวรัสโคโรนา 2019 ว่าด้วยเรื่องการงดละหมาดญะมาอะฮ์ การงดละหมาดวันศุกร์ 
(ญุมอะฮ์) ที่มัสยิด การจัดกิจกรรมของกลุ่มญะมาอะห์ตับลีฆ และการจัดการกับศพ (มัยยิต) เพื่อให้มัสยิด
ทุกแห่งในสังกัดสำนักงานคณะกรรมการอิสลามประจำจังหวัดทั่วประเทศไทยดำเนินการตามมาตรการ
ป้องกันในประเทศฉบับนี้ 
4. การสื่อสารความเสี่ยงกับประชาชน  
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (Local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
   
 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน (รวมฮ่องกงและมาเก๊า) เกาหลีใต้ อิตาลี อิหร่าน ออสเตรีย เบลเยียม มาเลเซีย แคนาดา 
โปรตุเกส บราซิล เช็กเกีย อิสราเอล ออสเตรเลีย เกาะไอร์แลนด์ ปากีสถาน ฟินแลนด์ ตุรกี กรีซ ชิลี 
ลักเซมเบิร์ก โปแลนด์ เอกวาดอร์ ฝรั่งเศส สเปน อเมริกา สวิสเซอร์แลนด์ นอร์เวย์ เดนมาร์ก เนเธอร์แลนด์ 
สวีเดน อังกฤษ เยอรมนี ญี่ปุ่น หากมีไข้ ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจ
เหนื่อยหอบ ควรรีบพบแพทย์ทันที พร้อมทั้งแจ้งประวัติการเดินทางไปในเมืองของประเทศดังกล่าวข้างต้น
ร่วมด้วย โดยดูรายละเอียดได้จาก https://ddc.moph.go.th/viralpneumonia/index.php 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่
https://ddc.moph.go.th/viralpneumonia/index.php  
ทีมตระหนักรูส้ถานการณ์ในภาวะฉุกเฉิน  
กรณีโรคติดเชือ้ไวรัสโคโรนา 2019 
กรมควบคุมโรค  กระทรวงสาธารณสุข 
