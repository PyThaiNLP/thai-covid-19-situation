ฉบับที่ 140 วันที่ 22 พฤษภาคม 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 210 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 22 พฤษภาคม จำนวน 5,212,172ราย มีอาการรุนแรง
45,551 ราย เสียชีวิต 334,915 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
1,621,196 ราย รัสเซีย 326,448 ราย บราซิล 310,921 ราย สเปน 280,117ราย สหราชอาณาจักร 250,908 ราย
อิตาลี228,006 ราย ฝรั่งเศส 181,826 ราย เยอรมนี179,021 ราย ตุรกี153,548 ราย และอิหร่าน 129,341 ราย
ส่วนจีน เป็นอันดับที่ 13 มีจำนวนผู้ป่วย 84,080 ราย (รวม ฮ่องกง 1,064 ราย มาเก๊า45 ราย)
ประเด็นที่น่าสนใจในต่างประเทศ ณ วันที่ 22 พฤษภาคม 2563
- ประเทศแอฟริกาใต้ โดยกระทรวงสาธารณสุข ประกาศว่าพบเด็กทารกที่อายุน้อยที่สุด เพียง 2 วันซึ่ง
คลอดก่อนกำหนด มีปัญหาเกี่ยวกับปอด ต้องใช้เครื่องช่วยหายใจ และตรวจพบว่าติดเชื้อไวรัส โคโรนา2019
เช่นเดียวกับแม่ของเด็ก เสียชีวิตเพราะอาการแทรกซ้อนในเวลาต่อมานับเป็นหนึ่งในผู้เสียชีวิต 27 รายที่
รัฐบาลแอฟริกาใต้รายงานเมื่อวันพุธที่ผ่านมาซึ่งทำให้จำนวนผู้เสียชีวิตทั่วประเทศเพิ่มเป็น 339 ราย ยอดผู้
ติดเชื้อสะสม 18,003 ราย มากที่สุดในทวีปแอฟริกา
- ประเทศญี่ปุ่น ได้ประกาศยกเลิกสถานการณ์ฉุกเฉินในจังหวัดโอซากาเกียวโต และเฮียวโกะทางภาค
ตะวันตกของประเทศ เนื่องจากสถานการณ์การแพร่ระบาดของ โรคติดเชื้อไวรัสโคโรนา2019 รวมถึงสถานการณ์
ทางด้านสาธารณสุขใน 3 เมืองดังกล่าวเริ่มดีขึ้น ขณะที่กรุงโตเกียว เมืองหลวง มีความเป็นได้ที่จะยกเลิก
สถานการณ์ฉุกเฉินในสัปดาห์หน้านอกจากนี้ ธนาคารกลาง (บีโอเจ) เริ่มการประชุมนโยบายการเงินฉุกเฉิน
หารือเกี่ยวกับการอัดฉีดเงินเพื่อช่วยเหลือธุรกิจขนาดกลางและขนาดเล็กที่ได้รับผลกระทบจากการแพร่
ระบาดของโรค เน้นเรื่องการใช้มาตรการใหม่ๆ เพื่อจัดหาเงินทุนให้กับสถาบันการเงินต่าง ๆ นอกจากนี้ ยัง
คาดหมายว่าคณะกรรมการของบีโอเจ จะคงนโยบายการเงินแบบผ่อนคลายเป็นพิเศษ ซึ่งรวมถึงการเข้าซื้อ
พันธบัตรรัฐบาลแบบไม่จำกัดจำนวน และคงเป้าหมายการซื้อหุ้นกู้ และตราสารหนี้ภาคเอกชนระยะสั้ น
(Commercial Paper) วงเงิน 20 ล้านล้านเยนไปจนถึงสิ้นเดือนกันยายนนี้
- ประเทศมาเลเซีย ประกาศว่าพลเมืองมาเลเซียที่จะกลับประเทศจะต้องรับผิดชอบค่าใช้จ่ายในการกัก
ตัว เพื่อตรวจหาเชื้อไวรัสโคโรนาไวรัส 2019 วันละ150 ริงกิตมาเลเซีย หรือ ราว 1,097 บาท ซึ่งเป็นค่าใช้จ่าย
ประมาณครึ่งหนึ่งในการตรวจหาเชื้อ ส่วนชาวต่างชาติจะต้องรับผิดชอบค่าใช้จ่ายเต็มจำนวน โดยเริ่มมีผลบังคับ
ใช้ตั้งแต่วันที่ 1 มิถุนายน 2563
- ประเทศอัฟกานิสถาน เป็นประเทศที่ภาวะสงครามต่อเนื่องมาเป็นเวลาหลายปีทำให้เครื่องช่วยหายใจ
ในประเทศมีจำกัด เพียงราว 400 เครื่องเท่านั้น ขณะที่มีสถานการณ์การแพร่ระบาดของโรคติดเชื้อไวรัสโคโรนา
2019 มีกลุ่มเด็กหญิงมาจากเมืองเฮรัต (Herat) ทางตะวันตกของประเทศ ซึ่งเป็นพื้นที่แรกที่มีรายงานพบผู้ป่วย
ได้สร้างต้นแบบเครื่องช่วยหายใจโดยใช้มอเตอร์จากรถยนต์ที่ใช้แล้วและโซ่จากรถจักรยานยนต์เพื่อจะช่วย
บรรเทาผู้ป่วยโรคติดเชื้อไวรัสโคโรนา2019 ที่มีปัญหาระบบทางเดินหายใจชั่วคราวในกรณีฉุกเฉินเมื่อไม่มี
เครื่องช่วยหายใจมาตรฐาน เครื่องดังกล่าวมีราคาน้อยกว่า600 ดอลลาร์(ราว 20,000 บาท)
- สาธารณรัฐประชาชนจีน แพทย์สังเกต อาการของผู้ป่วยโรคติดเชื้อไวรัสโคโรนา2019 กลุ่มใหม่ในภาค
ตะวันออกเฉียงเหนือของประเทศต่างจากผู้ป่วยในอู่ฮั่น พบว่าใช้เวลานานกว่าจะแสดงอาการ เชื้อจะอยู่ในร่างกาย
นานกว่าใช้ระยะเวลารักษาให้หายนานกว่าและทำลายปอด ผู้ป่วยในอู่ฮั่นมีระยะฟักตัวระหว่าง 1-2 สัปดาห์แล้ว
จึงจะแสดงอาการ เชื้อจะทำลายหัวใจ ไต และลำไส้มากกว่าทำให้การควบคุมการแพร่ระบาดทำได้ยากขึ้น
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
21 พฤษภาคม 2563 รวมทั้งสิ้น 39,069 เที่ยวบิน ผู้เดินทางได้รับการคัดกรองสะสมรวม 4,437,541 ราย พบผู้ป่วยที่
มีอาการเข้าได้ตามนิยามการคัดกรองจำนวน 1,203 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563
ถึงวันที่ 21 พฤษภาคม 2563 มียอดการคัดกรองเรือสะสม 2,508 ลำมีผู้ที่เดินทางได้รับการคัดกรองสะสมรวม
145,722 ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดน
ทางบก ตั้งแต่วันที่ 1 กุมภาพันธ์2563 ถึง 21 พฤษภาคม 2563 มีผู้ได้รับการคัดกรองสะสมรวม 1,940,425 ราย และ
การคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
22 พฤษภาคม 2563 ได้ทำการคัดกรองรวมทั้งสิ้น 181,703 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,205 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 22 พฤษภาคม 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
5,485 ราย รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 147,104 ราย รายละเอียดตาม
ตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวนผู้ป่วย
สะสม
ผู้ป่วยที่มีอาการตามนิยามเฝ้าระวังโรค 147,104 ราย
● คัดกรองพบที่สนามบิน สุวรรณภูมิ(1,134) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
1,203 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 58,799 ราย โรงพยาบาลรัฐ 86,621 ราย
และอยู่ระหว่างการสอบสวน 391 ราย)
145,066 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ
อู่ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล**
• เสียชีวิต
3,037 ราย
2,916 ราย
65 ราย
56 ราย
การติดเชื้อของผู้ป่วยยืนยันสะสม 3,037 ราย
ประเภทของผู้ป่วย
จำนวนผู้ป่วย
สะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
2,442 ราย
595 ราย
102 ราย
หมายเหตุ: *เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
**วันที่ 19 พฤษภาคม 2563 แหล่งข้อมูลจากกรมส่งเสริมบริการสุขภาพ
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 3,037 ราย รักษาหายและแพทย์ให้กลับ
บ้าน 2,916 ราย ผู้ป่วยยืนยันที่เสียชีวิต 56 ราย
ตั้งแต่วันที่ 18 มกราคม ถึงวันที่ 15 พฤษภาคม 2563 (สัปดาห์ที่ 20) มีจำนวนการตรวจวินิจฉัยโรคติดเชื้อ
ไวรัสโคโรนา2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี
RT-PCR ทั้งหมด 328,079 ตัวอย่าง คิดเป็นจำนวนการตรวจวินิจฉัยเฉลี่ยวันละ6,010 ตัวอย่าง แบ่งเป็นผู้ป่วยที่มี
อาการตามนิยามการเฝ้าระวังโรค 123,092 ราย ผู้ได้รับการตรวจทางห้องปฏิบัติการ จากการค้นหาผู้ป่วยเพิ่มเติม
และการติดตามผู้สัมผัสเพิ่มเติมตั้งแต่วันที่ 15 พฤษภาคม 2563 จำนวน 9,606 ราย ผู้เดินทางที่เฝ้าระวังอาการ ณ
พื้นที่กักกันแห่งรัฐ 15,853 ราย และผู้ป่วยที่มีอาการไม่เข้าเกณฑ์การเฝ้าระวังโรค 179,528 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่ 22 พฤษภาคม ไม่พบผู้ป่วยยืนยันที่มีประวัติ
เดินทางมาจากต่างประเทศ ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 102 ราย เป็นคนไทย
ที่กลับมาจากประเทศอินโดนีเซีย 62 ราย ปากีสถาน 10 ราย สหรัฐอเมริกา9 ราย สหรัฐอาหรับเอมิเรตส์5 ราย
มาเลเซีย 4 ราย สหราชอาณาจักร 2 ราย คาซัคสถาน 2 ราย อียิปต์2 ราย เนเธอร์แลนด์1 ราย อินเดีย 1 ราย รัสเซีย
1 ราย ญี่ปุ่น 1 ราย บาห์เรน 1 ราย และฟิลิปปินส์1 ราย แบ่งเป็น จังหวัดสงขลา19 ราย สตูล 18 ราย
กรุงเทพมหานคร 18 ราย ชลบุรี17 ราย ปัตตานี12 ราย ยะลา8 ราย นราธิวาส 6 ราย กระบี่ 3 ราย และ
สมุทรปราการ 1 ราย วันที่ 8 พฤษภาคม 2563 พบผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมือง
จังหวัดสงขลาอำเภอสะเดาจังหวัดสงขลาจำนวน 65 ราย มีสัญชาติพม่า37 ราย โรฮีนจา20 ราย เวียดนาม 3
ราย มาเลเซีย 2 ราย เยเมน 1 ราย กัมพูชา1 ราย และอินเดีย 1 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 42 ปี
(1 เดือน - 97 ปี) เพศชาย 1,652 ราย เพศหญิง 1,385 ราย (ชาย:หญิง = 1.19:1) สัญชาติไทย 2,702 ราย พม่า
56 ราย จีน 34 ราย ฝรั่งเศส 29 ราย อังกฤษ 24 ราย โรฮีนจา20 ราย อเมริกา13 ราย รัสเซีย 12 ราย ญี่ปุ่น 11
ราย อินเดีย 9 ราย แคนาดา8 ราย เยอรมนี9 ราย อิตาลี8 ราย เบลเยียม 6 ราย สวิตเซอร์แลนด์6 ราย สวีเดน 6
ราย เดนมาร์ก 5 ราย ฟิลิปปินส์5 ราย สิงคโปร์5 ราย ออสเตรเลีย 5 ราย ปากีสถาน 4 ราย มาเลเซีย 4 ราย
เวียดนาม 4 ราย กัมพูชา3 ราย เกาหลีใต้ 3 ราย อินโดนีเซีย 3 ราย คาซัคสถาน 2 ราย เนเธอร์แลนด์2 ราย
บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย มาลี1 ราย คูเวต 1 ราย เซอร์เบีย 1
ราย ตูนีเซีย 1 ราย ไต้หวัน 1 ราย นิวซีแลนด์1 ราย ปาเลสไตน์1 ราย โปรตุเกส 1 ราย ฟินแลนด์1 ราย เม็กซิกัน
1 ราย ยูเครน 1 ราย เยเมน 1 ราย ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี1
ราย ไม่ทราบ 12 ราย ประวัติโรคประจำตัวที่พบ ได้แก่ ความดันโลหิตสูง (28 ราย) ภูมิแพ้ (20 ราย) เบาหวานและ
ความดันโลหิตสูง (13 ราย) เบาหวาน (11 ราย) หอบหืด (8 ราย) ไขมันในเลือดสูง (3 ราย) ไทรอยด์(3 ราย) ความ
ดันโลหิตสูงและไขมันในเลือดสูง 4 ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี(2 ราย) ความดันโลหิต
ต่ำ(1 ราย) เบาหวานและความดันโลหิตสูง และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์
(1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (2 ราย) เบาหวาน ความดันโลหิตสูง และไตวาย
เรื้อรัง (1 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง และเกาต์(1 ราย) เบาหวานและไต
วายเรื้อรัง (1 ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้ หัวใจ ความดันโลหิตสูง
เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ดเลือดขาว (1 ราย)
เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมอง
ตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี(1 ราย) ภาวะซึมเศร้า
ที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง ไทรอยด์อักเสบ (1 ราย) มะเร็ง
เม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ(1 ราย) ไมเกรน (1 ราย) กล้ามเนื้อ
อ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี(1 ราย) เบาหวาน ความดันโลหิต
สูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า(1 ราย) ลิ้นหัวใจรั่ว (1 ราย) วัณโรคและติดเชื้อ
เอชไอวี(1 ราย) เบาหวานและสะเก็ดเงิน (1ราย) รูมาตอยด์(1 ราย) ติดเชื้อเอชไอวีเบาหวาน ไตเรื้อรัง ไขมันใน
เลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1
ราย) ไวรัสตับอักเสบบี(1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1
ราย) แพ้ภูมิตัวเอง (1 ราย) มะเร็งปอดและเบาหวาน ( 1ราย ) ไม่มีโรคประจำตัว (2,897 ราย) พบผู้ป่วยจากการคัด
กรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง
1,587 ราย จากการติดตามผู้สัมผัส 1,188 ราย จากการกักกันในพื้นที่ที่รัฐกำหนด 102 รายจากการตรวจคนเข้า
เมืองจังหวัดสงขลา65 รายและจากการค้นหาเชิงรุก (Active Case Finding) 55 ราย
3. มาตรการในประเทศไทย
• ศูนย์บริหารสถานการณ์การแพร่ระบาดของโรคติดเชื้อไวรัสโคโรนา2019 หรือ ศบค. เห็นชอบ
ให้ขยาย พ.ร.ก.ฉุกเฉินฯ ออกไปอีก 1 เดือน ให้ครอบคลุมเดือน มิถุนายน เพื่อเป็นเครื่องมือในการควบคุมการแพร่
ระบาดเชื้อโควิด-19 ได้อย่างมีประสิทธิภาพก่อนการคลายล็อกระยะ3 และระยะ4 ตามที่เลขาธิการ สมช. เสนอ
โดยจะนำเข้าที่ประชุม ครม. ให้ความเห็นชอบอีกครั้ง วันที่ 26 พฤษภาคมนี้
• กรมจัดหางาน เผย สถานเอกอัครราชทูตสาธารณรัฐเกาหลีประจำประเทศไทย แจ้งเพิ่มเติม
เอกสารเพื่อประกอบการยื่นขอตรวจลงตรา(วีซ่า) ตามมาตรการป้องกันการแพร่ระบาดของโรคติดเชื้อไวรัส
โคโรนา2019 แก่แรงงานต่างชาติที่จะเข้าไปทำงานในสาธารณรัฐเกาหลีดังนี้ 1.ใบรับรองแพทย์(Medical
Certificate) ที่มีระยะเวลาไม่เกิน 48 ชั่วโมง ในวันยื่นคำร้องขอวีซ่านอกเหนือจากหนังสือรับรองการตรวจ
สุขภาพ แบบ ค ตามประกาศกรมการจัดหางาน เรื่อง การตรวจสุขภาพคนหางานที่จะไปทำงานต่างประเทศ
ลงวันที่ 22 มิถุนายน พ.ศ.2560 2.แบบรายงานสุขภาพ (Health Condition Report Form) และหนังสือ
แสดงความยินยอมการกักตนเอง โดยคนหางานต้องเข้ารับการสัมภาษณ์เกี่ยวกับสุขภาพ พร้อมลงลายมือชื่อ
รับรองตนเองในวันรับวีซ่าโดยจะใช้เวลาพิจารณาออกวีซ่าไม่น้อยกว่า14 วัน ตามมาตรการเฝ้าระวัง และ
ขอให้แรงงานไทยตรวจสุขภาพตามที่สถานเอกอัครราชทูตสาธารณรัฐเกาหลีประจำประเทศไทยระบุไว้ ซึ่ง
หากสถานการณ์การแพร่ระบาดฯ คลี่คลายลงหรือเข้าสู่ภาวะปกติกรมการจัดหางานจะแจ้งยกเลิกการตรวจ
สุขภาพแรงงานไทยตามรายการดังกล่าวให้ทราบอีกครั้ง สอบถามรายละเอียดเพิ่มเติมได้ที่ กองบริหาร
แรงงานไทยไปต่างประเทศ โทร.022456706 สำนักงานจัดหางานจังหวัดทุกจังหวัด และสำนักงานจัดหางาน
กรุงเทพมหานครพื้นที่ 1-10
• ธนาคารออมสิน ประเมินหลังสถานการณ์การแพร่ระบาดโรคติดเชื้อไวรัสโคโรนา2019 เศรษฐกิจ
จะฟื้นตัวแบบค่อยเป็นค่อยไป (U-Shape ) ซึ่งมีบางธุรกิจฟื้นตัวเร็วกว่าธุรกิจอื่นๆ ได้แก่ ธุรกิจสื่อสาร ธุรกิจ
คลังสินค้าธุรกิจไปรษณีย์/การรับส่งของ ธุรกิจผลิตผลิตภัณฑ์อาหาร ธุรกิจสุขภาพ (การแพทย์และอนามัย)ธุรกิจ
ขายปลีกสมัยใหม่ เช่น ห้างสรรพสินค้าไฮเปอร์มาร์เก็ต ร้านสะดวกซื้อ เป็นต้น ธุรกิจผลิตอุปกรณ์วิทยาศาสตร์/
การแพทย์ธุรกิจผลิตอะไหล่รถยนต์/รถจักรยานยนต์ธุรกจิประกันสุขภาพ และธุรกิจการศึกษาออนไลน์
• จังหวัดสุราษฎร์ธานีโดยผู้ว่าราชการจังหวัดเปิดเผยว่าได้รับรายงานจาก ผู้อำนวยการการ
ท่องเที่ยวแห่งประเทศไทย (ททท.) สำนักงานเกาะสมุย ว่ามีชาวฝรั่งเศส 2 ครอบครัวซึ่งมาจากแคว้น Rhône
และเมือง Marseille ในช่วงสถานการณ์โรคติดเชื้อไวรัสโคโรนา2019 จำเป็นต้องหยุดการเดินทางเนื่องจาก
พรมแดนประเทศต่างๆเริ่มปิดจากสถานการณ์แพร่ระบาดของโรค โดยเลือกล็อกดาวน์ที่เกาะสมุย จึงมีข่าว
ภาพลักษณ์ที่ดีของเกาะสมุยปรากฎในประเทศฝรั่งเศส เหตุทีเ่ลือกไทยเพราะมีความพร้อมด้านสาธารณสุข
• จังหวัดกาฬสินธุ์ผู้ว่าราชการออกประกาศ เรื่อง ให้ทุกคนในท้องที่สวมหน้ากาก (ฉบับที่ 5)
เนื่องจากยังมีประชาชนจำนวนมากไม่สวมหน้ากากผ้าหรือหน้ากากอนามัย ตามที่ประกาศจังหวัดกาฬสินธุ์ฉบับที่
4 ที่ประกาศไปก่อนหน้าซึ่งการไม่สวมหน้ากากนั้น อาจก่อให้เกิดสภาวะที่ไม่ถูกสุขลักษณะอาจเป็นเหตุให้โรคติด
เชื้อไวรัสโคโรนา2019 แพร่ระบาดได้ ทั้งนี้ทางจังหวัดได้ขอความร่วมมือไปยังทุกภาคส่วน ทั้งภาครัฐ ภาคเอกชน
และประชาชนในจังหวัด ให้สวมใส่หน้ากากผ้าหรือ หน้ากากอนามัย ทุกครั้งเมื่อออกนอกเคหสถาน หากฝ่าฝืนมี
โทษปรับไม่เกิน 20,000 บาท
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข