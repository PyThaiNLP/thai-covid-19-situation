   
 
ฉบับที่ 112 วันที่ 24 เมษายน 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่  24 เมษายน จำนวน 2,733,599 ราย มีอาการรุนแรง 
58,712 ราย เสียชีวิต 191,185 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 
886,709 ราย สเปน 213,024 ราย อิตาลี 189,973 ราย ฝรั่งเศส 158,183 ราย เยอรมนี 153,129 ราย สหราช
อาณาจักร 138,078 ราย ตุรกี 101,790 ราย อิหร่าน 87,026 ราย จีน 83,885 ราย (รวม ฮ่องกง 1,036 ราย มาเก๊า 45 
ราย) และรัสเซีย 68,622 ราย  
ประเด็นที่น่าสนใจในต่างประเทศ ณ วันที่ 24 เมษายน 2563 
- สาธารณ รั ฐป ระช าชน จี น  เจ้ าห น้ าที่ ข อ งเมื อ งฮาร์บิ น  มณ ฑ ล เฮย์ ห ล งเจี ย ง  ท าง
ตะวันออกเฉียงเหนือของจีน เพิ่มความเข้มงวดมาตรการเดินทางของประชาชนและการห้ามรวมกลุ่มกัน เพื่อ
ควบคุมการแพร่ระบาดของโรคติดเชื้อไวรัสโคโรนา 2019 ระลอกที่ 2 หลังจากพบคนไข้อายุ 87 ปีรายหนึ่ง แพร่
เชื้อให้กับคนอื่นอีก 78 คน ซึ่ง 23 คนในกลุ่มนี้ไม่แสดงอาการ นอกจากนี้เมืองฮาร์บินยังห้ามไม่ให้ผู้คนและรถยนต์
เข้าไปในพื้นที่อุตสาหกรรมหรือในเขตชุมชนเมือง ทั้งยังห้ามจัดงานแต่งงานและงานฌาปนกิจ รวมถึงกิจกรรมที่มี
คนเข้าร่วมจำนวนมาก อาทิ การแสดง กีฬา การประชุม และการจัดแสดงนิทรรศการ แม้ที่ผ่านมาจีนยกเลิก
มาตรการกักตัวผู้คน หลังจากประเมินว่าสถานการณ์การแพร่ระบาดในประเทศควบคุมได้แล้ว แต่การแพร่ระบาด
ครั้งนี้ในเมืองฮาร์บิน ก็ทำให้หลายฝ่ายกังวลถึงการแพร่ระบาดระลอกใหม่ในประเทศ ที่อาจต้อ งนำมาตรการ
เข้มงวดรุนแรงเหมือนที่เคยใช้ มาใช้อีกครั้ง นอกจากนี้จีนยังได้บริจาคเงินสนับสนุนเพิ่มให้กับองค์การอนามัยโลก
อีก 30 ล้านดอลลาร์ เพื่อนำไปใช้ต่อสู้กับโรค และเสริมสร้างระบบสาธารณสุขในประเทศกำลังพัฒนา 
- สาธารณรัฐฟิลิปปินส์ ประธานาธิบดีโรดริโก ดูเตอร์เต ของฟิลิปปินส์ ประกาศขยายเวลา
มาตรการล็อกดาวน์ออกไปจนถึงวันที่ 15 พฤษภาคม โดยจะมีผลบังคับใช้ในกรุงมะนิลา รวมถึงตอนกลางและตอน
ใต้ของเกาะลูซอน 
- สาธารณรัฐสิงคโปร์ นายกรัฐมนตรี ลี เซียน ลุง ประกาศขยายเวลาปิดเมือง ต่อไปอีก 4 สัปดาห์
จนถึง 1 มิถุนายน และจะมีการปิดธุรกิจมากขึ้นอีกเพื่อลดความเสี่ยงแพร่เชื้อให้เหลือน้อยที่สุด 
- ราชอาณาจักรสเปน รัฐสภาสเปนเห็นชอบตามที่รัฐบาลเสนอให้ขยายมาตรการล็อกดาวน์ออกไป
ถึงวันที่ 9 พฤษภาคม แต่โอนอ่อนตามเสียงเรียกร้องของประชาชนผ่อนปรนให้เยาวชนอายุต่ำกว่า 14 ปี ออกนอก
บ้านได้ตั้งแต่วันที่ 26 เมษายน 2563 แต่มีเงื่อนไขว่าต้องออกไปพร้อมผู้ปกครองเฉพาะเวลาออกไปซื้ออาหารที่
ซูเปอร์มาร์เก็ต หรือไปธนาคารเท่านั้น ไม่อนุญาตให้ไปเดินเล่นที่สวนสาธารณะ หลังจากที่สเปนเริ่มใช้มาตรการ 
ล็อกดาวน์มาตั้งแต่วันที่ 14 มีนาคม อย่างไรก็ตาม รัฐบาลเริ่มอนุญาตให้กิจกรรมทางเศรษฐกิจโดยเฉพาะภาคการ
ผลิตและก่อสร้างเริ่มทำงานได้ตั้งแต่สัปดาห์ที่แล้ว ภายใต้เงื่อนไขว่านายจ้างต้องจัดสิ่งแวดล้อมการทำงานให้ถูก
สุขอนามัย มีระยะห่างระหว่างบุคคลในที่ทำงานและต้องสวมหน้ากากอนามัยตลอดเวลา 
- สหพันธรัฐมาเลเซีย นายมูห์ยิดดิน ยัสซิน นายกรัฐมนตรีประกาศขยายเวลาควบคุมการ
เคลื่อนไหว รวมถึงคำสั่งห้ามต่าง ๆ เป็นเวลา 2 สัปดาห์จนถึงวันที่ 12 พฤษภาคม เพื่อสกัดการแพร่ระบาดของโรค
ติดเชื้อไวรัสโคโรนา 2019 และเพื่อความปลอดภัยของประชาชน และรักษาจำนวนผู้ติดเชื้อใหม่ให้น้อยลง โดยชี้ว่า
มาตรการดังกล่าวมีประสิทธิภาพ เห็นได้จากที่จำนวนผู้ติดเชื้อรายใหม่เพิ่มขึ้นน้อยลง หลังจากที่ได้ประกาศใช้
คำสั่งควบคุมการเคลื่อนไหวตั้งแต่วันที่ 18 มีนาคมที่ผ่านมา รวมถึงการสั่งปิดร้านค้าและโรงเรียน นอกจากนี้ยังสั่ง
ห้ามการเดินทาง และเรียกร้องให้ประชาชนอยู่กับบ้านเพื่อคุมการแพร่ระบาดของโรค 
   
 
- สาธารณรัฐอิตาลี บริษัท อาวีโอ (Avio Interiors) ออกแบบที่นั่งบนเครื่องบิน 2 รูปแบบ ดังนี้ 
รูปแบบแรกเป็นแบบมีกระจกกั้นระหว่างผู้โดยสารแต่ละคนหรือกลาสเซฟ (Glassafe) เป็นรูปแบบกระจกกั้น
ป้องกันการแพร่กระจายของละอองฝอยระหว่างผู้โดยสาร แบบที่สองมีชื่อว่า เจนัส (Janus) ซึ่งจะเป็นรูปแบบที่ที่
นั่งตรงกลางหันออกหรือสลับฟันปลากันไปมา ด้านนึงหันออก และอีกด้านนึงหันเข้า ซึ่งการออกแบบที่นั่งรูปแบบ
นี้จะทำให้ผู้โดยสารไม่สามารถมีปฏิสัมพันธ์ระหว่างกันได้เลยหรือต่างคนต่างนั่ง เพื่อรับกับมาตรการเว้นระยะห่าง
ทางสังคม (Social distancing) 
- สมาพันธรัฐสวิส หลังจากที่กรุงเจนีวามีคำสั่งปิดเมือง ทำให้การจองโรงแรมต่างๆ ถูกยกเลิก ทำ
ให้ห้องพักตามโรงแรมว่างยาวอย่างไม่มีกำหนด ด้านองค์กร The Salvation Army ซึ่งเป็นองค์กรการกุศล
นานาชาติที่คอยช่วยเหลือผู้ยากไร้ตามที่ต่างๆ ได้เปิดโรงแรม Bel Esperance เพื่อให้กลุ่มคนไร้บ้าน และคนต่าง
ด้าวได้เข้าพักฟรี เพื่อลดความเสี่ยงต่อการติดเชื้อไวรัสโคโรนา 2019 จนถึงวันที่ 1 มิถุนายนนี้ 
- ราชอาณาจักรบาวาเรีย นายกรัฐมนตรี ได้ประกาศยกเลิกงานเทศกาลอ็อกโทเบอร์เฟสต์ 
(Oktoberfes) ซึ่งเป็นเทศกาลเบียร์ที่ใหญ่ที่สุดในโลกแล้ว เนื่องจากจะมีผู้คนมารวมตัวกันในเต็นท์เบียร์ขนาดใหญ่ 
ซึ่งจะเป็นการเพิ่มความเสี่ยงของการแพร่ระบาดของโรคได้
- สาธารณรัฐเกาหลี ประชาชนชาวเกาหลีใต้เริ่มท่องเที่ยวในประเทศ หลังสถานการณ์การแพร่
ระบาดของโรคติดเชื้อไวรัสโคโรนา 2019 ดีขึ้น ทำให้รัฐบาลเริ่มคลายมาตรการควบคุมโรคให้ประชาชนใช้ชีวิตเป็น
ปกติได้มากขึ้น ด้านหน่วยงานสาธารณสุขของเกาหลีใต้ เปิดเผยว่าเกาหลีใต้จะจัดเตรียมทรัพยากรทางการแพทย์
สำหรับความเป็นไปได้ที่จะเกิดการแพร่ระบาดของโรคติดเชื้อไวรัสโคโรนา 2019 ระลอก 2 ที่อาจเกิดขึ้นในช่วงฤดู
ใบไม้ร่วงและฤดูหนาว ซึ่งตรงกับช่วงเวลาที่มักจะพบการระบาดของไข้หวัดใหญ่ 
- สหราชอาณาจักร มหาวิทยาลัยออกซ์ฟอร์ด เริ่มทดสอบประสิทธิภาพของวัคซีนป้องกันโรคติด
เชื้อไวรัสโคโรนา 2019 กับกลุ่มตัวอย่างทั้งชายและหญิง จำนวน 1,112 คน อายุระหว่าง 18 ปี ถึง 55 ปี สุขภาพ
แข็งแรง ไม่มีประวัติการติดเชื้อไวรัสนี้มาก่อน และกลุ่มตัวอย่างเพศหญิงต้องไม่เคยตั้งครรภ์ มีประวัติการให้นม
บุตร หรือเป็นแม่นมให้กับทารกมาก่อน ซึ่งการทดสอบครั้งนี้ของมหาวิทยาลัยออกซ์ฟอร์ดอยู่ในร ะยะที่ 1 
แบ่งกลุ่มตัวอย่างออกเป็น 2 กลุ่มๆ ละ 556 คน กลุ่มที่ 1 รับการฉีดวัคซีนที่มหาวิทยาลัยกำลังพัฒนา ซึ่งขณะนี้มี
ชื่ออย่างไม่เป็นทางการว่า “ChAdOx1 nCov-19” ส่วนกลุ่มที่ 2 เป็นกลุ่มควบคุม ได้รับวัคซีนต่อต้านเชื้อไวรัสเยื่อ
หุ้มสมองอักเสบ โดยที่กลุ่มตัวอย่างทั้งสองกลุ่มไม่ทราบว่าตัวเองได้รับการฉีดวัคซีนประเภทใด ทีมนักวิจัยยืนยันว่า
การทดสอบครั้งนี้จะไม่มีผลข้างเคียงกับอาสาสมัครและไม่ทำลายระบบภูมิคุ้มกัน ซึ่งหากประสบความสำเร็จ 
มหาวิทยาลัยออกซ์ฟอร์ดวางแผนผลิตวัคซีนจำนวน 1 ล้านโดส ภายในเดือนกันยายนนี้ ขณะที่องค์การการกุศล
เมดิคัล ดีเทคชัน ด็อกส์ กำลังฝึกสุนัขบางสายพันธุ์ เช่น ค็อกเกอร์ สเปเนียล และลาบราดูเดิล เป็นต้น ให้ตรวจจับ
ผู้ติดเชื้อไวรัสโคโรนา 2019 แบบเดียวกับภารกิจที่สุนัขตรวจจับผู้ป่วยมาลาเรียและมะเร็ง หากผ่านการฝึกแล้ว จะ
ให้สุนัขปฏิบัติภารกิจดมกลิ่นผู้ที่เดินทางเข้าประเทศผ่านทางสนามบินต่างๆ ในอังกฤษ เมื่อปลดล็อกดาวน์และ
ผ่อนคลายมาตรการควบคุมการระบาดของโรค 
- สาธารณรัฐฝรั่งเศส ให้ผู้ค้าปลีกเปิดบริการอีกครั้งในวันที่ 11 พฤษภาคม โดยต้องจำกัดจำนวน
คนในการเข้าร้านค้า ส่วนร้านอาหาร บาร์ ร้านกาแฟ จะเปิดให้บริการอีกครั้งกลางเดือนมิถุนายน และรัฐบาลได้
ตั้งเป้าหมายเพิ่มจำนวนการตรวจเป็น 700,000 ต่อสัปดาห์จากประมาณ 200,000 ต่อสัปดาห์ 
- สหภาพยุโรป (อียู) นางเออร์ซูลา ฟอน เดอร์ เลเยน ประธานคณะกรรมมาธิการยุโรป (อีซี) 
เปิดเผยหลังการประชุมทางไกลของผู้นำสหภาพยุโรป (อียู) ว่าประเทศสมาชิกทั้งหมด 27 ชาติ และสถาบันต่างๆ 
   
 
ของอียู ได้จัดสรรงบประมาณทั้งสิ้น 3.3 ล้านล้านยูโร เพื่อสนับสนุนเศรษฐกิจของยูโรโซนท่ามกลางการแพร่
ระบาดของโรค 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
23 เมษายน 2563 รวมทั้งสิ้น 37,612 เที่ยวบิน ผู้เดินทางได้รับการคัดกรองสะสมรวม 4,406,734 ราย พบผู้ป่วยที่มี
อาการเข้าได้ตามนิยามการคัดกรองจำนวน 789 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 23 เมษายน 2563 มียอดการคัดกรองเรือสะสม 1,850 ลำ มีผู้ที่เดินทางได้รับการคัดกรองสะสมรวม 137,747 
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 23 เมษายน 2563 มีผู้ได้รับการคัดกรองสะสมรวม 1,834,097 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
24 เมษายน 2563 ได้ทำการคัดกรองรวมทั้งสิ้น 162,623  ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 791 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 24 เมษายน 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 2,604 
ราย รวมยอดผู้ป่วยสะสมทั้งหมด จำนวน 50,390 ราย รายละเอียดตามตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวน
ผู้ป่วย  
สะสม 
ผู้ป่วยที่มีอาการเข้าได้ตามนิยาม 50,390 ราย 
● คัดกรองพบที่สนามบิน (สุวรรณภูมิ (720)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
    789 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 17,322 ราย โรงพยาบาลรัฐ 30,611 ราย 
และอยู่ระหว่างการสอบสวน 1,578 ราย) 
 49,511 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   2,854 ราย   
2,547 ราย 
     257 ราย 
       50 ราย     
การติดเชื้อของผู้ป่วยยืนยันสะสม    2,854 ราย 
   
 
ประเภทของผู้ป่วย 
จำนวน
ผู้ป่วย  
สะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
2,362 ราย 
492 ราย 
 71 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 2,854 ราย รักษาหายและแพทย์ให้กลับ
บ้าน 2,547 ราย ผู้ป่วยยืนยันที่เสียชีวิต 50 ราย 
ตั้งแต่วันที่ 4 มกราคม ถึงวันที่ 17 เมษายน 2563 (สัปดาห์ที่ 16) มีจำนวนการตรวจวินิจฉัยโรคติดเชื้อไวรัสโค
โรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี RT-PCR 
ทั้งหมด 142,589 ตัวอย่าง คิดเป็นจำนวนการตรวจวินิจฉัยเฉลี่ยวันละ 3,300 ราย แบ่งเป็นผู้ป่วยที่มีอาการตามนิยาม
การเฝ้าระวังโรค 42,257 ราย และผู้ป่วยที่มีอาการไม่เข้าเกณฑ์การเฝ้าระวังโรค 100,332 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 21 เมษายน พบผู้ป่วยยืนยันที่มีประวัติ
เดินทางมาจากต่างประเทศเพิ่มขึ้น 1 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 71 
ราย เป็นคนไทยที่กลับมาจากประเทศอินโดนีเซีย 62 ราย สหรัฐอเมริกา 7 ราย สหราชอาณาจักร 2 ราย แบ่งเป็น
จังหวัดนราธิวาส 5 ราย ปัตตานี 12 ราย ยะลา 8 ราย สงขลา 18 ราย สตูล 19 ราย ชลบุรี 3 ราย กระบี่ 3 ราย 
และกรุงเทพมหานคร 3 ราย  
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 36 ปี   
(1 เดือน - 97 ปี) เพศชาย 1,474 ราย เพศหญิง 1,297 ราย (ชาย:หญิง = 1.14:1)  ไม่ทราบเพศ 83 ราย สัญชาติไทย 
2,496ราย จีน 33 ราย ฝรั่งเศส 24 ราย อังกฤษ 23 ราย พม่า 17 ราย รัสเซีย 12 ราย ญี่ปุ่น 11 ราย อเมริกา 10 ราย 
แคนาดา 8 ราย อิตาลี 8 ราย อินเดีย 7 ราย เยอรมนี 6 ราย สวีเดน 6 ราย เดนมาร์ก 5 ราย เบลเยียม 5 ราย 
สวิตเซอร์แลนด์ 5 ราย สิงคโปร์ 5 ราย ปากีสถาน 4 ราย ออสเตรเลีย 4 ราย เกาหลีใต้ 3 ราย ฟิลิปปินส์ 4 ราย 
อินโดนีเซีย 3 ราย โปรตุเกส 2 ราย สเปน 2 ราย กัมพูชา 2 ราย มาเลเซีย 2 ราย แอลเบเนีย 2 ราย ลาว 2 ราย 
คาซัคสถาน 2 ราย อุซเบกสิถาน 1 ราย อิหร่าน 1 ราย นิวซีแลนด์ 1 ราย ฟินแลนด์ 1 ราย ยูเครน 1 ราย ไต้หวัน 1 ราย 
เซอร์เบีย 1 ราย เวียดนาม 1 ราย ไลบีเรีย 1 ราย ฮังการี 1 ราย เม็กซิโก 1 ราย ตูนีเซีย 1 ราย อินเดีย/ไทย 1 ราย 
เนเธอร์แลนด์ 1 ราย บราซิล 1 ราย อิสราเอล 1 ราย ปาเลสไตน์ 1 ราย มาลี 1 ราย ไม่ทราบ 123 ราย ประวัติโรค
ประจำตัวที่พบ ได้แก่ ความดันโลหิตสูง (25 ราย) ภูมิแพ้ (17 ราย) เบาหวานและความดันโลหิตสูง (13 ราย) เบาหวาน 
(10 ราย) หอบหืด (8 ราย) ไขมันในเลือดสูง (3 ราย) ไทรอยด์ (3 ราย) ความดันโลหิตสูงและไขมันในเลือดสูง (3 ราย) 
ลมชัก (2 ราย) สะเก็ดเงิน (2 ราย) ติดเชื้อเอชไอวี (2 ราย) ความดันโลหิตต่ำ (1 ราย) เบาหวานและความดันโลหิตสูง และ
ไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและไขมัน
ในเลือดสูง (1 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 ราย) 
ความดันโลหิตสูง และเกาต์ (1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง 
(1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ 
   
 
และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือด
สูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี 
(1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง ไทรอยด์อักเสบ 
(1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ (1 ราย) ไมเกรน (1 ราย) 
กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) เบาหวาน ความดัน
โลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) วัณโรคและติดเชื้อ
เอชไอวี (1 ราย) เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง ไขมันในเลือดสูง 
(1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 ราย) ไวรัสตับ
อักเสบบี (1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) แพ้ภูมิตัวเอง (1 
ราย) ไม่มีโรคประจำตัว (2,724 ราย) พบผู้ป่วยจากการคัดกรองที่สนามบิน 41 ราย (ในจำนวนนี้เป็นพลเมืองไทยที่รับ
กลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,809 ราย จากการติดตามผู้สัมผัส 997 ราย และวันที่ 24 
เมษายน 2563 พบผู้ป่วยจากการค้นหาเชิงรุก (Active Case finding) 7 ราย แบ่งเป็นจังหวัดภูเก็ต 3 ราย และจังหวัด
ยะลา 4 ราย 
3. มาตรการในประเทศไทย  
• สำนักจุฬาราชมนตรี ประกาศเรื่อง กำหนดวันที่ 1 ของเดือนรอมฎอน ฮิจเราะห์ศักราช 1441 
ตรงกับวันศุกร์ที่ 24 เมษายน 2563 ขอให้ปฏิบัติศาสนกิจต่าง ๆ ในบ้านของตนเอง หลีกเลี่ยงการรวมตัว และให้
ปฏิบัติตามคำแนะนำของกรมควบคุมโรค ดังนี้ 1.หลีกเลี่ยงการสลามด้วยการสัมผัสมือ การสวมกอด และการ
สัมผัสแก้ม โดยให้ยกมือสลามกันเท่านั้น 2.งดการไปร่วมละหมาดญะมาอะฮ์หรือละหมาดวันศุกร์ที่มัสยิด และ
ปฏิบัติตามประกาศจุฬาราชมนตรี เรื่อง มาตรการป้องกันการแพร่ระบาดของโรคติดเชื้อไวรัสโคโรนา 2019  
(โควิด-19) อย่างเคร่งครัด โดยแนะนำให้ปฏิบัติศาสนกิจภายในบ้าน 3.หลีกเลี่ยงการรับประทานอาหารร่วมกัน 
และงดการแบ่งปันอาหารให้แก่กัน หากจำเป็นให้นั่งห่างกันอย่างน้อย 1-2 เมตร และไม่จัดอาหารแบบใส่ถาดรวม 
(บุฟเฟต์) ให้แยกเป็นอาหารจานเดียว มีช้อนส้อมและแก้วน้ำเฉพาะของตนเอง และล้างมือให้สะอาดก่อน
รับประทานอาหาร 4.หลีกเลี่ยงการไปสถานที่ที่มีการรวมตัวกันของคนเป็นจำนวนมาก หากจำเป็นควรเว้น
ระยะห่างระหว่างบุคคลอย่างน้อย 1-2 เมตร สวมหน้ากากผ้าหรือหน้ากากอนามัยทุกครั้ง และล้างมือด้วยน้ำและ
สบู่ หรือแอลกอฮอล์เจลให้สะอาดอยู่เสมอ 5.กรณีมีความจำเป็นต้องปฏิบัติศาสนกิจในมัสยิด แนะนำให้เปิด
หน้าต่างและผ้าม่านเพื่อให้อากาศถ่ายเทได้สะดวก งดการใช้เครื่องปรับอากาศ และให้คัดกรองทุกคนก่อนเข้า
มัสยิด หากมีอาการไข้ (อุณหภูมิตั้งแต่ 37.5 องศาเซลเซียส) ไอ เจ็บคอ แม้จะมีอาการไม่มาก ให้งดเข้าร่วมและ
แนะนำให้สังเกตอาการที่บ้าน 6.หากมกีารสัมผัสบุคคลหรือไปสถานที่เสี่ยง เมื่อกลับเข้าบ้าน แนะนำให้รีบทำความ
สะอาดร่างกาย อาบน้ำสระผม และเปลี่ยนเสื้อผ้า และ 7.เลือกรับประทานอาหารที่ดีต่อสุขภาพ และดื่มน้ำสะอาด
มากๆ หลังรับประทานอาหาร นอกจากจะเป็นข้อควรปฏิบัติในการถือศีลอดที่ถูกต้องแล้วยังช่วยให้ร่างกายไม่ขาด
น้ำในสภาพอากาศร้อนด้วย ทั้งนี้ ในกลุ่มผู้สูงอายุหรือผู้ที่มีโรคประจำตัว ไม่ควรออกไปร่วมกิจกรรมทางศาสนา
ข้างนอกบ้าน ให้ปฏิบัติศาสนกิจภายในบ้าน เพื่อลดความเสี่ยงในการติดเชื้อจากสิ่งแวดล้อมภายนอก เพราะหาก
กลุ่มดังกล่าวได้รับเชื้อ จะมีอาการรุนแรงอาจถึงขั้นเสียชีวิตได้ 
• นายกรัฐมนตรี เป็นประธานส่งมอบกรมธรรม์ประกันชีวิตบุคลากรทางการแพทย์และสาธารณสุข 
พร้อมมอบกองทุนสนับสนุนและเยียวยาให้กับอาสาสมัครสาธารณสุขประจำหมู่บ้าน (อสม.) การส่งมอบครั้งนี้เป็น
   
 
ความร่วมมือระหว่างกระทรวงสาธารณสุขและภาคเอกชน คือ บริษัท บีทีเอส กรุ๊ป โฮลดิ้งส์ จำกัด (มหาชน) ได้
มอบกรมธรรม์ประกันชีวิตสำหรบแพทย์และพยาบาล จำนวน 50 ล้านบาท กรมธรรม์ประกันชีวิตสำหรับผู้ช่วย
พยาบาล เทคนิคการแพทย์ และรังสีเทคนิค จำนวน 10 ล้านบาท และกองทุนสนับสนุนและเยียวยาให้แก่ อสม. 
จำนวนเงิน 10 ล้านบาท เพื่อเป็นการสร้างขวัญกำลังใจและตอบแทนการกระทำความดีของบุคลากรสาธารณสุข
ทั้งระบบจำนวน 4 แสนคน และ อสม. จำนวน 1.04 ล้านคน ที่เป็นกำลังหลักของประเทศในการรับมือกับการ
ระบาดของโรคติดเชื้อไวรัสโคโรนา 2019 อย่างต่อเนื่อง โดยปฏิบัติงานอย่างเข้มแข็งและเสียสละ 
• จังหวัดนครราชสีมา เริ่มผ่อนปรนมาตรการ ลดด่านตรวจเคอร์ฟิวลง จาก 53 ด่านเหลือ 25 ด่าน 
หลังไม่พบผู้ป่วยรายใหม่ติดต่อกัน 16 วัน เพื่อให้ประชาชนที่มีใบอนุญาตเดินทางในช่วงกลางคืนได้รับความสะดวก
มากขึ้น โดยเริ่มดำเนินการตั้งแต่คืนวันที่ 23 เมษายนที่ผ่านมา ส่วนด่านคัดกรอง ก็ลดลงจาก 5 ด่าน เหลือ 2 ด่าน 
คือด่านในพื้นที่ อ.ปากช่อง และ อ.วังน้ำเขียว ขณะที่ด่านในชุมชน ที่มีอยู่ในพื้นที่ตำบลต่างๆ ก็จะลดลง เพื่อให้
กำนัน ผู้ใหญ่บ้าน ไปเน้นในเรื่องของการตั้งด่านดูแลในกรณีที่ต้องมีการกักกันตัวผู้ที่เดินทางมาจากพื้นที่ อื่น  
ซึ่งทั้งหมดนี้เป็นมาตรการผ่อนปรนในเบื้องต้น ขณะที่มาตรการอื่นต้องรอคำสั่งจากส่วนกลางก่อน 
• จังหวัดน่าน ประกาศปลดล็อกให้ห้างสรรพสินค้า ศูนย์การค้า ร้านค้ าปลีกขนาดใหญ่เปิด
จำหน่ายสินค้า กลุ่มเครื่องใช้ไฟฟ้าได้ เนื่องจากสินค้ากลุ่มเครื่องใช้ไฟฟ้าเป็นสินค้าที่ใช้ในการอำนวยความสะดวก
ดำรงชีวิตของประชาชน ทั้งนี้  ให้ศูนย์การค้า ร้านค้าปลีกขนาดใหญ่  หรือห้างร้านที่จำหน่ายสินค้ากลุ่ม
เครื่องใช้ไฟฟ้า ปฏิบัติตามมาตรการป้องกันโรคตามที่ทางราชการกำหนดโดยเคร่งครัด อาทิ 1.ให้ทำความสะอาด 
โดยการเช็ดทำความสะอาดพื้นผิวสัมผัสของสถานที่ที่เกี่ยวข้อง และให้กำจัดขยะมูลฝอยทุกวัน 2.ให้เจ้าหน้าที่ 
ผู้ประกอบการ ลูกจ้าง รวมทั้งลูกค้าและผู้มารับบริการสวมหน้ากากอนามัยหรือหน้ากากผ้า 3. ให้บุคคลตามข้อ 2 
ตรวจวัดอุณหภูมิร่างกาย และล้างมือด้วยสบู่ แอลกอฮอล์เจลหรือน้ำยาฆ่าเชื้อโรคก่อนเข้าไปซื้อ สินค้า โดย
ห้างสรรพสินค้า ศูนย์การค้า ร้านค้าปลีกขนาดใหญ่จะต้องจัดเตรียมล้างมือ สบู่ แอลกอฮอล์เจลหรือน้ำยาฆ่าเชื้อ
โรคสำหรับบุคคลดังกล่าวด้วย และ 4. ให้ควบคุมจำนวนลูกค้าหรือผู้มารับบริการมิให้แออัด ตั้งแต่วันที่ 24 
เมษายน พ.ศ. 2563 เป็นต้นไป 
• การกระทรวงพาณิชย์ จับมือภาคเอกชนทำ “โครงการพาณิชย์ลดราคาข้าวช่วยประชาชน” โดย
ลดราคาข้าวถุงประกอบด้วย ข้าว 7 ชนิด รวม 18 ยี่ห้อทั้งหมด 104 รายการ ลดราคาสูงสุดถึงร้อยละ 50 จะลด
ตั้งแต่วันนี้จนถึงวันที่ 30 มิถุนายน 2563 เป็นอย่างต่ำ ยังมีห้างโมเดิร์นเทรดที่จะเป็นผู้จำหน่ายข้าวถุงที่มาร่วมลด
ราคาทั้งหมด 5 ห้างด้วยกันประกอบด้วย 1.บิ๊กซี ซูเปอร์เซ็นเตอร์ 2.สยามแม็คโคร 3.เทสโก้ โลตัส 4.ท็อปส์ มาร์
เก็ต และ 5.เดอะมอลล์ โดยเร็วๆ นี้จะมีผลิตภัณฑ์สินค้าอุปโภค-บริโภคตัวอื่นเตรียมพาเหรดลดราคาเพิ่มอีก
เป็นล็อตที่ 2 หลังจากที่มีการทำการลดราคาครั้งแรกไปแล้ว เพื่อช่วยดูแลประชาชนในช่วงภาวะวิกฤตโรคระบาด
และเป็นการช่วยลดค่าครองชีพประชาชน 
• ศูนย์คุ้มครองผู้ใช้บริการทางเงิน (ศคง.) ธนาคารแห่งประเทศไทย เปิดช่องทาง “ทางด่วนแก้หนี้” 
ขึ้น เพื่อเป็นช่องทางเสริมสำหรับประชาชนและธุรกิจที่ต้องการปรับปรุงโครงสร้างหนี้ หรือต้องการความช่วยเหลือ
เพิ่มเติมให้สามารถแจ้งความต้องการไปที่สถาบันการเงิน ช่องทางนี้เป็นช่องทางเสริมสำหรับประชาชนที่ไม่
สามารถติดต่อสถาบันการเงินหรือไม่สามารถเดินทางไปที่สาขา ในช่วงที่มาตรการเว้นระยะเพื่อลดการติดเชื้อ หรือ
ประชาชนที่ได้ติดต่อสถาบันการเงินเพื่อปรับโครงสร้างหนี้หรือขอความช่วยเหลือแล้ว แต่มาตรการช่วยเหลือขั้นต่ำ
ที่ได้รับยังไม่สามารถที่จะจ่ายได้ 
   
 
• กระทรวงเกษตรและสหกรณ์ เตรียมเสนอกระทรวงการคลังเกี่ยวกับมาตรการเยียวยาเกษตรกร 
ตามจำนวนทะเบียนเกษตรกรที่ลงทะเบียนไว้กับกระทรวงเกษตรและสหกรณ์ จำนวน 9 ล้านทะเบียนเกษตรกร 
วงเงิน 5,000 บาท เป็นเวลา 3 เดือน หรือ 15,000 บาทต่อทะเบียนเกษตรกร 
• นายพิพัฒน์ เอกภาพันธ์ ผู้ว่าราชการจังหวัดพิษณุโลก พร้อมด้วย พระครูประภัสสร สันติคุณ  
เจ้าอาวาสวัดจันทร์ตะวันตก นายเจษฏา ลิ้มศรีตระกูล นายอำเภอเมืองพิษณุโลก และนายบุญทรง แทนธานี 
นายกเทศมนตรีนครพิษณุโลก ร่วมช่วยเหลือไถ่ถอนเครื่องมือประกอบอาชีพให้กับประชาชนที่นำมาจำนำไว้ที่
สถานธนานุบาล 1 เทศบาลนครพิษณุโลกในราคาไม่เกิน 1,000 บาท เพื่อนำไปใช้ในครัวเรือน และนำไปใช้
ประกอบอาชีพ ซึ่งการช่วยเหลือในครั้งนี้เป็นมาตรการต่อเนื่อง หลังจากที่จังหวัดพิษณุโลก ได้เดินหน้าช่วยเหลือผู้
มีอาชีพขับขี่สามล้อรับจ้างไปแล้ว ส่วนมาตรการให้ความช่วยเหลือเพิ่มเติมต่อไป คือกลุ่มอาชีพ ช่างตัดผม ช่าง
เสริมสวย หมอนวดแผนโบราณ ผู้มีรายได้ต่ำกว่า 30,000 บาท และกลุ่มที่นายอำเภอแต่ละอำเภอทำการ
ประชาคมว่าแต่ละในหมู่บ้านใดมีบุคคลใดควรได้รับการดูแลให้ความช่วยเหลือบ้าง เพื่อให้ความช่วยเหลือเป็น
อย่างมีระบบต่อไป 
• อาสาสมัครสาธารณสุขประจำหมู่บ้าน หรือ อสม. และ รพ.สต.ทุ่งนางโอก อ.เมืองยโสธร จัดทีม
ให้บริการจัดส่งยาและเวชภัณฑ์ถึงมือผู้ป่วยถึงบ้านผ่านโครงการ "Grab Drug" เพื่ออำนวยความสะดวกผู้ป่วยและ
ผู้ดูแล ลดความแออัดในการใช้บริการ และป้องกันการแพร่ระบาดของโรคติดเชื้อไวรัสโคโรนา 2019 
• กระทรวงสาธารณสุข โดยกรมควบคุมโรค กรมวิทยาศาสตร์การแพทย์ และสถาบันบำราศนรา
ดูร ได้ร่วมกันพัฒนาวิธีการตรวจหาเชื้อไวรัสโคโรนา 2019 ในน้ำลาย ในกลุ่มผู้สัมผัสเสี่ยงสูง ผู้สัมผัสเสี่ยงต่ำ 
ค้นหาผู้ป่วยเชิงรุก และค้นหาผู้ติดเชื้อที่ไม่มีอาการในชุมชน ทำให้ค้นหาผู้ป่วย/ผู้ติดเชื้อได้อย่างรวดเร็ว นำเข้าสู่
ระบบการรักษา ป้องกันการแพร่ระบาดของโรค สามารถเริ่มดำเนินการได้ทันทีทุกพื้นที่ที่มีการระบาด ชุมชน
แออัด หรือจุดเข้า-ออกของประเทศ ส่วนผู้เข้าเกณฑ์สอบสวนโรคหรือ PUI คือ มีไข้ มีอาการระบบทางเดินหายใจ
ที่มาตรวจรักษาในสถานพยาบาล จะใช้วิธีเก็บสิ่งส่งตรวจจากสารคัดหลั่งหลังจมูกและคอเป็นหลัก ซึ่งวิธีการตรวจ
ดังกล่าวโรงพยาบาลรามาธิบดีได้ทำการวิจัยพบว่าได้ผลแม่นยำ มีประสิทธิภาพใกล้เคียงกับวิธีการตรวจจากสารคัด
หลั่งจากจมูกและคอหรือวิธีการตรวจหาสารพันธุกรรม (RT-PCR) ซึ่งวิธีการตรวจหาเชื้อในน้ำลายนี้ได้รับการ
ยอมรับในหลายประเทศ ส่วนข้อดีของตรวจหาเชื้อในน้ำลาย คือ ราคาถูก เก็บตัวอย่างง่ายกว่า สามารถเก็บได้ด้วย
ตัวเอง ทำให้บุคลากรปลอดภัยมากขึ้น ไม่ต้องใช้หรือลดการใช้ชุดป้องกัน PPE สำหรับวิธีการเก็บน้ำลาย สามารถ
นำกระป๋องไปเก็บเองได้ที่บ้าน โดยต้องล้างมือให้สะอาด เทอาหารสำหรับเก็บตัวอย่างไวรัสลงในกระป๋องเก็บ
น้ำลาย ขากน้ำลายที่อยู่ในลำคอส่วนลึกเหมือนขากเสมหะ ปิดฝากระป๋องพันด้วยพาราฟิลม์และใส่ถุงซิปล๊อค 3 
ชั้น และนำส่งห้องปฏิบัติการภายใน 5 ชั่วโมง ทั้งนี้ จะต้องไม่แปรงฟัน ใช้น้ำยาบ้วนปาก ดื่มน้ำ หรือเคี้ยวหมาก
ฝรั่งก่อนเก็บน้ำลาย 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
   
 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
