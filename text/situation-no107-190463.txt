   
 
ฉบับที่ 107 วันที่ 19 เมษายน 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 18 เมษายน จำนวน 2,340,856 ราย มีอาการรุนแรง 55,270 
ราย เสียชีวิต 160,903 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 738,923 ราย 
สเปน 194,416 ราย อิตาลี 175,925 ราย ฝรั่งเศส 151,793 ราย เยอรมนี 143,724 ราย สหราชอาณาจักร 114,217 
ราย จีน 83,806 ราย (รวม ฮ่องกง 1,026 ราย มาเก๊า 45 ราย) ตุรกี 82,329 ราย อิหร่าน 80,868 ราย และรัสเซีย 
42,853 ราย  
ประเด็นที่น่าสนใจในต่างประเทศ ณ วันที่ 19 เมษายน 2563 
- ประเทศสหรัฐอเมริกา รัฐบาลประธานาธิบดีโดนัลด์ ทรัมป์ แห่งสหรัฐฯ ติดตามความเป็นไปได้ใน
ทฤษฎีห้องทดลองทางวิทยาศาสตร์แห่งหนึ่งในเมืองอู่ฮั่น มณฑลหูเป่ย์  อาจเป็นต้นกำเนิดของเชื้อไวรัสโคโรนา 
2019 ซึ่งเชื้อไวรัสอาจหลุดออกมาจากห้องปฏิบัติการทางวิทยาศาสตร์โดยอุบัติเหตุหรือจากความผิดพลาดของ
นักวิทยาศาสตร์ในห้องปฏิบัติการทางวิทยาศาสตร์แห่งนี้ และขณะนี้รัฐบาลสหรัฐกำลังหาหลักฐานเพื่อยืนยันว่า 
ต้นกำเนิดของเชื้อไวรัสโคโรนา 2019 มาจากห้องปฏิบัติการทางวิทยาศาสตร์แห่งหนึ่งในสถาบันไวรัสวิทยาอู่ฮั่น 
ไม่ใช่ที่ตลาดสดหัวหนานในอู่ฮั่นซึ่งมีการขายเนื้อสัตว์ป่าด้วย  นอกจากนี้สถาบันสุขภาพแห่งชาติสหรัฐ (NIH) 
เปิดเผยว่า การทดลองรักษาลิงวอกที่ติดเชื้อไวรัสโคโรนา 2019 ด้วยยาต้านไวรัสเรมเดซิเวียร์ (remdesivir) ช่วย
ลดอาการของโรคและความเสียหายในปอด แต่การศึกษาครั้งนี้ยังไม่ได้ผ่านการตรวจทานโดยผู้เชี่ยวชาญด้าน
เดียวกัน (peer review) และไม่ควรถูกสรุปเป็นข้อแนะนำทางคลินิก แต่เป็นการแบ่งปันข้อมูลเพื่อช่วยเหลือภาค
สาธารณสุขรับมือกับการระบาดของโรคติดเชื้อไวรัสโคโรนา 2019 ส่วนมาตรการล็อกดาวน์พบว่าประชาชนทั่ว
เมืองสหรัฐยังคงรวมตัวกันชุมนุมและเดินขบวนไปตามท้องถนนเพื่อแสดงจุดยืนไม่เห็นด้วยกับมาตรการล็อกดาวน์
ตามแนวทางของผู้ว่าการรัฐแต่ละแห่งเพื่อควบคุมการแพร่ระบาดของโรคติดเชื้อไวรัสโคโรนา 2019 และขยาย
ขอบเขตไปยังรัฐขนาดใหญ่ขึ้น  
- ประเทศจีน คณะกรรมาธิการสาธารณสุขแห่งชาติของจีนแถลงจำนวนผู้ติดเชื้อรายใหม่ของวันที่ 
17 เมษายนว่ามีเพิ่มอีก 27 ราย ในจำนวนนี้ 17 รายเป็นผู้ที่เดินทางมาจากต่างประเทศ ส่วนผู้ติดเชื้อที่ไม่แสดง
อาการรายใหม่มีเพิ่มอีก 54 ราย ส่งผลให้จีนมีจำนวนผู้ติดเชื้อสะสมเพิ่มขึ้น 83 ,784 ราย และมีผู้เสียชีวิตแล้ว 
4,636 ราย ในวันเดียวกัน คณะกรรมาธิการสาธารณสุขแห่งชาติจีนยังมีคำสั่งให้ผู้ที่ทำงานในงานภาคบริการใน
เมืองอู่ฮั่น จะต้องเข้ารับการตรวจหาเชื้อไวรัสโคโรนาทุกคน หากต้องการที่จะเดินทางออกจากเมืองอู่ฮั่น โดยงาน
ภาคบริการที่เกี่ยวข้องดังกล่าว เช่น ผู้ที่ทำงานในสถานพยาบาล หน่วยงานด้านการศึกษา การรักษาความ
ปลอดภัย และงานอื่น ๆ ที่มีการติดต่อสัมผัสกับผู้คนจำนวนมาก โดยรัฐบาลท้องถิ่นหูเป่ย์จะเป็นผู้ออกค่าใช้จ่ายใน
การตรวจโรคให้เอง 
- ประเทศเกาหลีเหนือ สถานีวิทยุเรดิโอฟรีเอเชียรายงานโดยอ้างแหล่งข่าว 2 แหล่งในกรุง
เปียงยาง และในจังหวัดรยังกังของเกาหลีเหนือ เปิดเผยว่า เจ้าหน้าที่ทางการเกาหลีเหนือกล่าวในการบรรยาย
   
 
สาธารณะว่า มีรายงานยืนยันมีผู้ติดเชื้อไวรัสโควิด-19 ในประเทศเกาหลีเหนือล่าสุดเมื่อช่วงปลายเดือนมีนาคมที่
ผ่านมา แต่ไม่ได้มีการระบุจำนวนผู้ติดเชื้อดังกล่าวว่ามีเท่าใด ทั้งนี้ หลังเกิดสถานการณ์การแพร่ระบาดของเชื้อ
ไวรัสโคโรนา 2019 ในหลายพื้นที่ทั่วโลกจากที่มีจุดเริ่มต้นในประเทศจีนซึ่งมีพรมแดนติดกับเกาหลีเหนือ รัฐบาล
เกาหลีเหนือได้ทำการตรวจตราการเข้าออกตามแนวชายแดนของตนเองอย่างเข้มงวดและยังมีคำสั่งให้ชาวต่างชาติ
ที่มาจากประเทศที่มีรายงานผู้ติดเชื้อและเสียชีวิตจากโรคติดเชื้อไวรัสโคโรนา 2019 กักตัวเองเป็นเวลา 30 วัน 
- ประเทศเกาหลีใต้  ศูนย์ควบคุมและป้องกันโรคเกาหลี (KCDC) ออกแถลงการณ์รายงาน
สถานการณ์โรคติดเชื้อไวรัสโคโรนา 2019 รายวัน ว่าในรอบ 24 ชั่วโมงที่ผ่านมา มีการยืนยันผู้ป่วยใหม่ 8 ราย ถือ
เป็นสถิติการพบผู้ป่วยเป็นเลขหลักเดียวครั้งแรก นับตั้งแต่วันที่ 18 ก.พ. และยังเป็นจำนวนผู้ป่วยรายวันที่ลดลง
อย่างมากเมื่อเทียบกับสถิติของเมื่อวันเสาร์ที่ผ่านมาซึ่งมีการยืนยัน 18 คน ทั้งนี้ในจำนวนผู้ติดเชื้อกลุ่มใหม่นั้นเป็น
การติดเชื้อภายในประเทศเพียง 3 คน ส่วนที่เหลือเป็นการติดเชื้อจากต่างประเทศ บ่งชี้ว่าเกาหลีใต้สามารถควบคุม
การแพร่ระบาดของโรคได้แล้วเกือบ 100% ขณะที่จำนวนผู้ป่วยสะสมเพิ่มเป็นอย่างน้อย 10 ,661 คน แต่คงเหลือ
ผู้ป่วยอยู่ในระบบอย่างน้อย 2,619 คนเท่านั้น อย่างไรก็ตาม KCDC ยืนยันยังคงมาตรการควบคุมโรคเข้มงวดใน
ระดับสูงสุด รวมถึงการยกระดับคัดกรองผู้ที่เดินทางมาจากต่างประเทศ การขยายขอบเขตการตรวจหาเชื้อไวรัส 
และการกำชับให้ชาวเกาหลีใต้ปฏิบัติตามแนวทางรักษาระยะห่างทางสังคมต่อไป โดยทางการเกาหลีใต้ได้ขยายไป
อีก 15 วัน แต่ผ่อนปรนความเข้มงวดสำหรับโบสถ์และการแข่งขันกีฬา โดยโบสถ์จะไม่มีการปิดอีกต่อไป การ
แข่งขันกีฬาบางอย่าง เช่น ฟุตบอล กลับมาแข่งขันได้โดยไม่มีผู้เข้าชมในสนาม ซึ่งนายกรัฐมนตรีได้กล่าวว่าเป็น
วิธีการที่ปลอดภัยมากที่สุดในการรักษาระยะห่างทางสังคม แต่ในทางปฏิบัติจำเป็นต้องหาแนวทางที่เป็นกลาง 
หากสามารถรักษาการบริหารจัดการที่มีเสถียรภาพในระดับปัจจุบันได้ จะปรับไปใช้นโยบายเว้นระยะห่างทาง
สังคมแบบปกติได้ตั้งแต่ 6 พ.ค. เป็นต้นไป โดยแนวทางนี้จะทำให้เริ่มกลับมาเริ่มเดินหน้างานด้านเศรษฐกิจได้ 
ขณะเดียวกันก็ยังคงดำเนินแนวทางการทำให้ปลอดเชื้อไวรัสและป้องกันการแพร่กระจายของเชื้อไวรัสใน
ชีวิตประจำวัน 
- ประเทศเยอรมนี รัฐมนตรีสาธารณสุขได้แถลงว่าไวรัสโคโรนา 2019 ได้อยู่ภายใต้การควบคุมแล้ว 
ซึ่งเป็นผลมาจากมาตรการกักตัวควบคุมการเคลื่อนไหวหลังจากที่จำนวนผู้ติดเชื้อในประเทศพุ่งสูงขึ้น ซึ่งขณะนี้
จำนวนผู้ติดเชื้อได้ลดลงอย่างมีนัยสำคัญ ส่วนร้านค้าขนาดเล็กมีกำหนดกลับมาเปิดให้บริการลูกค้าได้อีกครั้งในวัน
จันทร์นี้ เด็กนักเรียนมีกำหนดไปโรงเรียนได้อีกครั้งในวันที่ 4 พ.ค. ถึงแม้ว่าจะยังคงมีมาตรการเข้มงวดบางอย่าง
บังคับใช้อยู่ รวมถึงการห้ามชุมนุมเกินกว่า 2 คนในสถานที่สาธารณะและการจัดงานใหญ่ ๆ นอกจากนี้ได้ยังพบว่า
อัตราการติดเชื้อระหว่างคนกับคนได้ลดลงอยู่ที่ 0.7 นั่นหมายถึงแต่ละคนที่เป็นพาหะของโรคจะสามารถแพร่เชื้อ
ไปสู่ผู้อื่นได้เฉลี่ยไม่ถึง 1 คนแล้ว ส่วนมาตรการป้องกันควบคุมโรคจะให้ประชาชนปฏิบัติตามคำแนะนำอย่าง
เคร่งครัดในการสวมหน้ากากอนามัย และแอปพลิเคชันติดตามเชื้อไวรัสจะให้ประชาชนดาวน์โหลดได้ภายใน 3 -4 
สัปดาห์นี้  
- ประเทศอิสราเอล ผ่อนปรนมาตรการล็อกดาวน์ตั้งแต่วันนี้ โดยจะให้ร้านค้าต่าง ๆ เริ่มเปิดทำ
การได้และผ่อนปรนความเคลื่อนไหวต่าง ๆ ตามสมควร เนื่องจากรัฐบาลประสบผลสำเร็จในการควบคุมการแพร่
   
 
ระบาดของโรคติดเชื้อไวรัสโคโรนา 2019 นอกจากนี้ธุรกิจที่เปิดใหม่มีจำนวนคนงานได้เพียง 30% เท่านั้น และ
ห้างสรรพสินค้าและตลาดการค้าใหญ่ยังไม่อนุญาตให้เปิดแต่อย่างใด 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
18 เมษายน 2563 รวมทั้งสิ้น 37,255 เที่ยวบิน ผู้เดินทางได้รับการคัดกรองสะสมรวม 4,399,728 ราย พบผู้ป่วยที่มี
อาการเข้าได้ตามนิยามการคัดกรองจำนวน 662 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 18 เมษายน 2563 มียอดการคัดกรองเรือสะสม 1,698 ลำ มีผู้ที่เดินทางได้รับการคัดกรองสะสมรวม 136,209
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 18 เมษายน 2563 มีผู้ได้รับการคัดกรองสะสมรวม 1,811,941 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
17 เมษายน 2563 ได้ทำการคัดกรองรวมทั้งสิ้น 156,388 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 664 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 19 เมษายน 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,441 
ราย รวมยอดผู้ป่วยสะสมทั้งหมด จำนวน 40,897 ราย รายละเอียดตามตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวน
ผู้ป่วย  
สะสม 
ผู้ป่วยที่มีอาการเข้าได้ตามนิยาม 40,897 ราย 
● คัดกรองพบที่สนามบิน (สุวรรณภูมิ (593)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
    662 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 12,854 ราย โรงพยาบาลรัฐ 25,041 ราย 
และอยู่ระหว่างการสอบสวน 2,250 ราย) 
 40,145 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา 
   88 ราย  
   
 
ประเภทของผู้ป่วย 
จำนวน
ผู้ป่วย  
สะสม 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   2,765 ราย   
1,999 ราย 
     719 ราย 
       47 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
2,765 ราย 
2,277 ราย 
488 ราย 
 69 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 2,765 ราย รักษาหายและแพทย์ให้กลับ
บ้าน 1,999 ราย ผู้ป่วยยืนยันที่เสียชีวิต 47 ราย  
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 19 เมษายน พบผู้ป่วยยืนยันที่มีประวัติเดินทาง
มาจากต่างประเทศเพิ่มขึ้น 4 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 69 ราย เป็นคน
ไทยที่กลับมาจากประเทศอินโดนีเซีย 62 ราย สหรัฐอเมริกา 5 ราย สหราชอาณาจักร 2 ราย แบ่งเป็นจังหวัดนราธิวาส 
5 ราย ปัตตานี 12 ราย ยะลา 8 ราย สงขลา 18 ราย สตูล 19 ราย ชลบุรี 3 ราย กระบี่ 2 ราย และกรุงเทพฯ 2 ราย  
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,438 ราย เพศหญิง 1,244 ราย (ชาย:หญิง = 1.16:1)  ไม่ทราบเพศ 83 ราย สัญชาติไทย 
2,413 ราย จีน 33 ราย ฝรั่งเศส 23 ราย อังกฤษ 21 ราย ญี่ปุ่น 11 ราย อเมริกา 10 ราย รัสเซีย 12 ราย แคนาดา 8 ราย 
พม่า 17 ราย เยอรมนี 6 ราย อิตาลี 7 ราย สวีเดน 6 ราย เดนมาร์ก 5 ราย เบลเยียม 5 ราย สวิตเซอร์แลนด์ 5 ราย 
ปากีสถาน 4 ราย เกาหลีใต้ 3 ราย สิงคโปร์ 5 ราย อินเดีย 7 ราย ออสเตรเลีย 4 ราย โปรตุเกส 2 ราย อินโดนีเซีย 3 ราย 
สเปน 2 ราย กัมพูชา 1 ราย มาเลเซีย 2 ราย ฟิลิปปินส์ 3 ราย แอลเบเนีย 2 ราย อุซเบกิสถาน 1 ราย อิหร่าน 1 ราย 
นิวซีแลนด์ 1 ราย ฟินแลนด์ 1 ราย ยูเครน 1 ราย ลาว 2 ราย ไต้หวัน 1 ราย เซอร์เบีย 1 ราย เวียดนาม 1 ราย 
ไลบีเรีย 1 ราย ฮังการี 1 ราย เม็กซิโก 1 ราย ตูนีเซีย 1 ราย อินเดีย/ไทย 1 ราย เนเธอร์แลนด์ 1 ราย บราซิล 1 ราย 
อิสราเอล 1 ราย คาซัคสถาน 2 ราย ปาเลสไตน์ 1 ราย มาลี 1 ราย ไม่ทราบ 123 ราย ประวัติโรคประจำตัวที่พบ ได้แก่ 
ความดันโลหิตสูง (22 ราย) ความดันโลหิตต่ำ (1ราย) ภูมิแพ้ (15 ราย) เบาหวานและความดันโลหิตสูง (13 ราย)  เบาหวาน
และความดันโลหิตสูง และไวรัสตับอักเสบเรื้อรัง (1ราย) หอบหืด (8 ราย) เบาหวาน (10 ราย) ความดันโลหิตสูง หัวใจโต 
   
 
และเกาต์ (1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย) เบาหวาน ความดันโลหิตสูง และไต
วายเรื้อรัง (1 ราย) ไขมันในเลือดสูง (3 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง และเกาต์ (1 
ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้ หัวใจ ความดัน 
เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ดเลือดขาว(1 ราย) 
เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมองตีบ (1 
ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี (1 ราย) ลมชัก (2 ราย) สะเก็ดเงิน (2 
ราย) ติดเชื้อเอชไอวี (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) 
ไทรอยด์ (3 ราย) โลหิตจาง ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน  (1 ราย) 
เกล็ดเลือดต่ำ (1 ราย) ไมเกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อ
เอชไอวี (1 ราย) ความดันโลหิตสูงและไขมันในเลือดสูง (2 ราย)  เบาหวาน ความดันโลหิตสูง และโรคภูมิคุ้มกันบกพร่อง 
(1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) วัณโรคและติดเชื้อเอชไอวี (1 ราย) เบาหวานและสะเก็ด
เงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง ไขมันในเลือดสูง (1 ราย) ไลเคนอยด์ในช่องปาก (1 ราย)  
ไม่มีโรคประจำตัว (2,648 ราย) พบผู้ป่วยจากการคัดกรองที่สนามบิน 40 ราย (ในจำนวนนี้เป็นพลเมืองไทยที่รับกลับจาก
เมืองอู่ฮั่น 1 ราย) เข้ารักษาในโรงพยาบาลด้วยตนเอง 1,749 ราย จากการติดตามผู้สัมผัส 976 ราย  
3. มาตรการในประเทศไทย  
• ศ.นพ.ยง ภู่วรวรรณ หัวหน้าศูนย์เชี่ยวชาญเฉพาะทางด้านไวรัสวิทยาคลินิก คณะแพทยศาสตร์ 
จุฬาลงกรณ์มหาวิทยาลัย ได้แนะนำผ่านเฟซบุ๊กส่วนตัวถึงความต้องการในสังคมคณะนี้ คือ ความร่วมมือร่วมใจ
และให้ประชาชนไทยทุกคนเข้าถึงความจำเป็นขั้นพื้นฐานอย่างทั่วถึง คือ ปัจจัย 4 ได้แก่ อาหาร เครื่องนุ่มห่ม ที่อยู่
อาศัย และยารักษาโรค และยังกล่าวอีกว่าทุกคนจะต้องร่วมสู้ไปด้วยกันในขณะนี้ตอนนี้ต้องควบคุมโรคอย่างแข็ง
ขันระหว่างการรอยาที่มีประสิทธิภาพสูง ลดอัตราการเสียชีวิต รอวัคซีนที่มีประสิทธิภาพมาใช้ในการป้องกันโรค 
และเมื่อมีภูมิคุ้มกันกลุ่มเกิดขึ้นทุกอย่างจะกลับเข้าสู่สภาวะปกติ 
 
• อธิบดีกรมอนามัย ได้กล่าวว่า กลุ่มทารกแรกเกิดและเด็กเล็กเป็นกลุ่มเสี่ยงอีกกลุ่มหนึ่งที่ต้องให้
ความสำคัญในการป้องกันเป็นพิเศษในช่วงการแพร่ระบาดของโรคติดเชื้อไวรัสโคโรนา 2019 โดยเฉพาะพ่อแม่หรือ
ผู้เลี้ยงเด็ก ควรสร้างสุขอนามัยที่ดีด้วยการล้างมือด้วยสบู่และน้ำ หรือเจลแอลกอฮอล์ก่อนสัมผัสทารก สวม
หน้ากากอยู่เสมอ หากผู้เลี้ยงเล็กมีอาการไม่สบายโดยเฉพาะอาการระบบทางเดินหายใจ มีไข้ ไอ จาม งดการเข้า
ใกล้โดยเด็ดขาด และไม่ควรนำทารกแรกเกิดออกนอกบ้าน ยกเว้นการพาไปฉีดวัคซีนตามกำหนดหรือไปพบแพทย์
เมื่อมีอาการป่วย โดยแนะนำอุ้มแนบกับอกหรือนำเด็กใส่รถเข็นที่มีผ้าคลุมปิด เว้นระยะห่างจากผู้อื่นในระยะ 2 
เมตรอย่างเคร่งครัด และงดการหอมแก้มเด็กและใกล้ชิดเด็กมากเกินไป นอกจากนี้ควรเลือกสวมหน้ากากป้องกัน
ให้กับเด็กที่เหมาะสมตามช่วงอายุเมื่อจำเป็นต้องออกนอกบ้าน 
• ผู้ว่าราชการจังหวัดสิงห์บุรี ได้ให้สัมภาษณ์ถึงการป้องกันควบคุมโรคของจังหวัด โดยกล่าวว่าการ
ที่ยังไม่พบจำนวนผู้ติดเชื้อไวรัสโคโรนา 2019 เกิดจากความร่วมมือร่วมใจของประชาชนในจังหวัดที่ร่วมกันทำตาม
   
 
มาตรการของรัฐบาล ซึ่งทางจังหวัดมีมาตรการในการคัดกรองเบื้องต้นโดยการตั้งด่านคัดกรองตามถนนสายหลัก ๆ 
ถึง 9 ด่าน รวมถึงมีผู้ใหญ่บ้าน อสม. ตรวจสอบคนแปลกหน้าหรือประชาชนที่ไปอยู่ที่อื่นว่ากลับเข้ามาในหมู่บ้าน
หรือไม่ สำหรับการทำงานของหน่วยงานราชการจังหวัด ใช้มาตรการให้ข้าราชการส่วนหนึ่งเอางานกลับไปทำที่
บ้าน ไม่ต้องมาปฏิบัติงานที่สำนักงานสลับหมุนเวียนกัน ส่วนคนที่มาปฏิบัติงานได้ใช้มาตรการ เว้นระยห่าง
เหมือนกับที่จังหวัดได้ขอให้ประชาชนช่วยกันทำ คือ เว้นระยะห่างอย่างน้อย 1 เมตร และการทำงานเหลื่อมเวลา
กัน นอกจากนี้ผู้ว่าราชการจังหวัดได้ขอความร่วมมือให้ประชาชนอยู่ที่บ้าน งดออกจากบ้านหากไม่จำเป็น แต่หาก
จำเป็นให้ใช้มาตรการเว้นระยะห่าง และไม่อนุญาตให้คนต่างจังหวัดมาพำนักในจังหวัด ซึ่งได้ขอความร่วมมือ
ประชาชนหากเป็นญาติพี่น้องหรือลูกหลานให้งดการกลับมาก่อนในช่วงนี้ 
• จากข้อมูลระบบรายงานการบาดเจ็บและเสียชีวิตจากอุบัติเหตุทางถนนช่วงเทศกาล ระหว่างวันที่ 
10-16 เม.ย. 2563 โดยข้อมูลในกรุงเทพมหานครจากโรงพยาบาลในสังกัดกระทรวงสาธารณสุข พบว่า สัดส่วน
ผู้บาดเจ็บจากอุบัติเหตุทางถนนลดลงจากปีที่ผ่านมา 68.47% ผู้เสียชีวิตทางถนนลดลง 72.53% ส่วนผู้ขับขี่ที่มี
การดื่มแล้วขับในภาพรวมลดลงเหลือ 15.60% และสำหรับข้อมูลการเดินรถบริษัทขนส่งจำกัด พบว่าการเดินทาง
ในระหว่างวันที่ 10-15 เม.ย. 2563 จำนวนผู้โดยสารทั้งเที่ยวไปและเที่ยวกลับลดลงมากกว่าทุกปีที่ผ่านมา สาเหตุ
ที่จำนวนผู้บาดเจ็บหรือเสียชีวิตในช่วงสงกรานต์ปี 2563 รวมถึงการเกิดอุบัติเหตุทางถนนลดลงเป็นจำนวนมาก 
ส่วนหนึ่งอาจเป็นเพราะกลุ่มวัยรุ่นและวัยทำงานไม่มีโอกาสได้จับกลุ่มเลี้ยงฉลองและเล่นน้ำสงกรานต์ ประกอบกัน
การงดจำหน่ายแอลกอฮอล์ทำให้การเข้าถึงยากขึ้น รวมถึงนโยบาย “อยู่บ้าน หยุดเชื้อ เพื่อชาติ” และการประกาศ
เคอร์ฟิวห้ามออกนอกเคหะสถานในช่วงเวลา 22.00-04.00 น. เพื่อควบคุมการแพร่ระบาดของโรคติดเชื้อไวรัสโค
โรนา 2019 
• กระทรวงสาธารณสุข เผยผลการศึกษาประสิทธิผลของสารสกัดฟ้าทะลายโจรและสารแอนโดรก
ราโพไลด์ในฟ้าทะลายโจรในหลอดทดลอง พบว่ามีฤทธิ์ในการฆ่าเชื้อและยับยั้งการเพิ่มจำนวนของไวรัสโคโรนา 
2019 แต่ไม่มีฤทธิ์ในการป้องกันเซลล์จากการติดเชื้อไวรัสโคโรนา 2019 จึงไม่แนะนำให้รับประทานเพื่อการ
ป้องกันโรคโดยที่ยังไม่มีอาการ แต่ให้รับประทานทันทีเมื่อเริ่มมีอาการคล้ายอาการของโรคไข้หวัดใหญ่ โดย
การศึกษานี้เป็นความร่วมมือของกรมการแพทย์แผนไทยและการแพทย์ทางเลือก กรมวิทยาศาสตร์การแพทย์ และ
องค์การเภสัชกรรม และยังจำเป็นต้องทำการศึกษาวิจัยในคนต่อไป 
 
 
 
 
 
 
 
 
 
 
 
   
 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
