ฉบับที่ 106 วันที่ 18 เมษายน 2563 เวลา20.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 207 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 18 เมษายน จำนวน 2,259,352 ราย มีอาการรุนแรง 57,136
ราย เสียชีวิต 154,401 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา710,272 ราย
สเปน 190,839 ราย อิตาลี172,434 ราย ฝรั่งเศส 147,969 ราย เยอรมนี141,397 ราย สหราชอาณาจักร 108,692
ราย จีน 83,786 ราย (รวม ฮ่องกง 1,022 ราย มาเก๊า45 ราย) อิหร่าน 79,494 ราย ตุรกี78,546 ราย และรัสเซีย
36,793 ราย
ประเด็นที่น่าสนใจในต่างประเทศ ณ วันที่ 18 เมษายน 2563
- องค์การอนามัยโลก (WHO) และสหประชาชาติ(UN) ออกเตือนรัฐบาลและประชาชนในทวีป
แอฟริกาให้เตรียมรับมือกับการระบาดของเชื้อไวรัสโคโรนา2019 เนื่องจากทวีปแอฟริกาเป็นทวีปขนาดใหญ่เป็น
อันดับสองรองจากทวีปเอเชียและมีจำนวนประชากรประมาณ 1.2 พันล้านคน จะกลายเป็นศูนย์กลางการแพร่
ระบาดแห่งใหม่ของเชื้อไวรัสดังกล่าว ในขณะที่สหประชาชาติยังคาดการณ์ว่าเชื้อไวรัสโคโรนา2019 อาจทำให้
ผู้คนในทวีปแอฟริกาเสียชีวิตไดป้ระมาณ 300,000 ถึง 3.3 ล้านคน
- องค์การอนามัยโลก ได้ออกมาเตือนว่ายังไม่มีหลักฐานการวิจัยสนับสนุนว่าการตรวจหาระดับ
แอนติบอดี้จะสามารถยืนยันได้ว่าบุคคลที่ได้รับการตรวจนั้นมีภูมิคุ้มกันต่อเชื้อไวรัสโคโรนา2019 หรือไม่มีความ
เสี่ยงต่อการติดเชื้อไวรัสดังกล่าวในอนาคตหรือไม่ ซึ่งชุดตรวจดังกล่าวจะเป็นการวัดระดับแอนติบอดี้ในร่างกาย
ผู้ตรวจเท่านั้น และไม่ได้หมายความว่าบุคคลที่รับการตรวจมีภูมิคุ้มกันต่อเชื้อไวรัสโคโรนา2019 ที่ยังได้ผลใน
อนาคต นอกจากนี้ยังไม่มีหลักฐานยืนยันว่าบุคคลที่มีภูมิคุ้มกันต่อเชื้อไวรัสโคโรนา2019 จะไม่มีโอกาสกลับมาเป็น
ซ้ำอีกในอนาคต
- ประเทศจีน มีการปรับเพิ่มจำนวนผู้เสียชีวิตจากเชื้อไวรัสโคโรนา2019 ในเมืองอู่ฮั่น ส่งผลให้
จำนวนผู้เสียชีวิตเพิ่มขึ้นจาก 1,290 ราย เป็น 3,869 ราย ซึ่งเป็นข้อมูลใหม่ที่ได้รับมาจากหลายแหล่ง โดยรวม
ข้อมูลจากสถานที่ฌาปนกิจและเรือนจำนอกจากนี้ผู้ที่เสียชีวิตในบ้านก็ไม่ได้ถูกรวมอยู่ในข้อมูลของทางการด้วย
ทั้งนี้มีการยืนยันว่ารัฐบาลจีนไม่ได้ปกปิดข้อมูลและกำลังพยายามตรวจสอบความถูกต้องของตัวเลขสถิติเพื่อให้
แน่ใจว่าข้อมูลการระบาดในอู่ฮั่นมีความโปร่งใสและถูกต้อง
- ประเทศเมียนมาร์ประธานาธิบดีเมียนมาร์ประกาศอภัยโทษให้แก่ผู้ต้องขังในเรือนจำประมาณ
25,000 คน หรือ 1 ใน 4 ของผู้ต้องขังที่ถูกจองจำอยู่ในเรือนจำทั่วประเทศ ท่วมกลางความวิตกกังวลว่าผู้ต้องขังที่
แออัดกันอยูในเรือนจำจะติดเชื้อไวรัสโคโรนา2019 ทั้งนี้การอภัยโทษให้แก่นักโทษเป็นธรรมเนียมที่รัฐบาลเมียน
มาร์ปฏิบัติเป็นประจำทุกปีในวาระวันปีใหม่ของชาวเมียนมาร์ที่ตรงกับเดือนเมษายน แต่ครั้งนี้นับเป็นครั้งที่ใหญ่
ที่สุดในรอบหลายปีที่ผ่านมานอกจากนี้มีรายงานว่าในบรรดาผู้ต้องขังที่ได้รับการอภัยโทษ มีผู้ต้องขังต่างชาติ
รวมถึงคนไทยจำนวน 87 คน ซึ่งหลังจากปล่อยตัวแล้วจะถูกส่งกลับประเทศ
- ประเทศเยอรมนีรมว.สาธารณสุขเยอรมนีกล่าวว่าสามารถควบคุมการระบาดของโรคติดเชื้อ
ไวรัสโคโรนา2019 ในประเทศได้ในระดับหนึ่ง หลังจากพบผู้ฟื้นตัวและหายมากกว่าจำนวนผู้ติดเชื้อรายใหม่
นอกจากนี้มีการแจกจ่ายอุปกรณ์การตรวจเชื้อไวรัสโคโรนา2019 ไปแล้วกว่า1.7 ล้านชิ้น โดยก่อนหน้านี้เยอรมนี
ได้เตรียมผ่อนคลายมาตรการล็อคดาวน์ให้ร้านค้าและธุรกิจบางส่วนเปิดทำการได้ในสัปดาห์หน้าแต่ทั้ง
นายกรัฐมนตรีและรมว.สาธารณสุขยืนยันว่ามาตรการผ่อนคลายล็อคดาวน์ในประเทศจะทำแบบค่อยเป็นค่อยไป
- ประเทศเกาหลีใต้ หลังจากผ่านการระบาดครั้งใหญ่ในเกาหลีใต้ พบว่ามีประชาชนที่หายจากการ
ป่วยและได้รับการตรวจหาไวรัสซ้ำอีกครั้งจำนวน 7,829 คน ในจำนวนนี้พบผู้ที่ยังตรวจพบไวรัสคิดเป็น 2.1% ซึ่ง
ยังคงเป็นความกังวลของทั่วโลกรวมถึงในประเทศเกาหลีใต้ที่ต้องทำการศึกษาต่อไป
- ประเทศสหรัฐอเมริกาประธานาธิบดีโดนัลด์ทรัมป์ไดแ้สดงตนให้การรับรองและสนับสนุนกลุ่ม
ผู้ประท้วงที่ออกมารวมตัวกันต่อต้านมาตรการปิดเมืองซึ่งเกิดขึ้นในหลายรัฐทั่วประเทศ เพื่อแสดงความไม่พอใจต่อ
ผลกระทบทางเศรษฐกิจอันเนื่องมาจากมาตรการปิดเมืองซึ่งกำลังทำให้ประชาชนเดือดร้อนหนัก นอกจากนี้
รัฐมนตรีต่างประเทศของสหรัฐ ได้ให้ความเห็นในรายการข่าวฟ็อกซ์นิวส์ว่าสหรัฐทราบดีว่าไวรัสมีต้นกำเนิดที่เมือง
อู่ฮั่น และทราบว่าสถาบันไวรัสวิทยาอยู่ห่างจากตลาดค้าส่งสัตว์ป่าแค่ไม่กี่กิโลเมตร ซึ่งยังมีรายละเอียดอีกมากมาย
ให้เรียนรู้ และรัฐบาลสหรัฐกำลังทำงานอย่างขันแข็งเพื่อหาคำตอบ โดยหนึ่งในวิธีที่ดีที่สุดคือจีนต้องให้ความ
ร่วมมือด้วยการยอมให้โลกและนักวิทยาศาสตร์ของโลกได้รู้ความจริงว่าเกิดขึ้นได้อย่างไรและไวรัสเริ่มแพร่ระบาด
ได้อย่างไร
- ประเทศฟิลิปปินส์และประเทศญี่ปุ่น ฟิลิปปินส์และญี่ปุ่นกำลังเตรียมการสำหรับทดสอบทาง
คลินิกสำหรับฟาวิพิราเวียร์(Favipiravir) ซึ่งเป็นยารักษาโรคไข้หวัดใหญ่ก่อนสิ้นเดือนนี้ โดยหวังว่าจะสามารถใช้
ยาฟาวิพิราเวียร์ในการรักษาผู้ติดเชื้อไวรัสโคโรนา2019 ทั้งนี้ผู้นำฟิลิปปินส์แสดงความเต็มใจในการเข้าร่วม
โครงการทดสอบทางคลินิคสำหรับยาฟาวิพิราเวียร์ขณะที่ญี่ปุ่นจะแจกยาดังกล่าวฟรีให้แก่ 50 ประเทศที่แสดง
ความจำนงกับทางญี่ปุ่น นอกจากนี้ ฟิลิปปินส์จะเข้าร่วมโครงการขององค์การอนามัยโลกในการทดสอบทางคลินิก
สำหรับยาhydroxychloroquine, chloroquine, lopinavir, ritonavir plus interferon และremdesivir เพื่อ
ดูประสิทธิภาพในการรักษาโรคโควิด-19
- ประเทศอังกฤษ ได้จัดตั้งคณะทำงานชุดใหม่เพื่อสนับสนุนการผลิตวัคซีนต้านไวรัสโคโรนา2019
(โควิด-19) ให้กับประชาชนโดยเร็วที่สุดเท่าที่จะเป็นไปได้ ซึ่งรัฐบาลอังกฤษเปิดเผยว่าโครงการวิจัยใหม่จำนวน 21
โครงการ จะได้รับเงินสนับสนุนจากวงเงินลงทุนรวมทั้งสิ้น 14 ล้านปอนด์เพื่อเร่งความคืบหน้าในการคิดค้นวัคซีน
และยารักษาโรคโควิด-19 อย่างรวดเร็ว
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
17 เมษายน 2563 รวมทั้งสิ้น 37,251 เที่ยวบิน ผู้เดินทางได้รับการคัดกรองสะสมรวม 4,398,898 ราย พบผู้ป่วยที่มี
อาการเข้าได้ตามนิยามการคัดกรองจำนวน 651 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 17 เมษายน 2563 มียอดการคัดกรองเรือสะสม 1,693 ลำมีผู้ที่เดินทางได้รับการคัดกรองสะสมรวม 136,091
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก
ตั้งแต่วันที่ 1 กุมภาพันธ์2563 ถึง 17 เมษายน 2563 มีผู้ได้รับการคัดกรองสะสมรวม 1,809,743 ราย และการ
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง
17 เมษายน 2563 ได้ทำการคัดกรองรวมทั้งสิ้น 156,388 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 653 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 18 เมษายน 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 786
ราย รวมยอดผู้ป่วยสะสมทั้งหมด จำนว 39,456 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวน
ผู้ป่วย
สะสม
ผู้ป่วยที่มีอาการเข้าได้ตามนิยาม 39,456 ราย
● คัดกรองพบที่สนามบิน (สุวรรณภูมิ(582) ดอนเมือง (52)
ภูเก็ต (8) เชียงใหม่ (3) สุราษฎร์ธานี(2) อุบลราชธานี(2)
อู่ตะเภา(1) อุดรธานี(1)
● คัดกรองที่ท่าเรือ
651 ราย
2 ราย
• เข้ารับการรักษาที่โรงพยาบาลด้วยตนเอง
(โรงพยาบาลเอกชน 12,393 ราย โรงพยาบาลรัฐ 24,372 ราย
และอยู่ระหว่างการสอบสวน 1,950 ราย)
38,715 ราย
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และอู่
ตะเภา
88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
2,733 ราย
1,928 ราย
758 ราย
47 ราย
การติดเชื้อของผู้ป่วยยืนยันสะสม
• จากภายในประเทศ
• จากต่างประเทศ
- กักกันในพื้นที่ที่รัฐกำหนด*
2,733 ราย
2,249 ราย
484 ราย
65 ราย
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 2,733 ราย รักษาหายและแพทย์ให้กลับ
บ้าน 1,928 ราย ผู้ป่วยยืนยันที่เสียชีวิต 47 ราย ผลตรวจผู้ป่วยที่มีอาการตามนิยามเฝ้าระวังที่เหลือ 36,723 ราย
ตรวจไม่พบเชื้อ 34,650 ราย และอยู่ระหว่างรอผลตรวจทางห้องปฏิบัติการ 2,073 ราย
ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา14 วัน โดยในวันที่18 เมษายน พบผู้ป่วยยืนยันที่มีประวัติเดินทาง
มาจากต่างประเทศเพิ่มขึ้น 2 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 65 ราย เป็นคน
ไทยที่กลับมาจากประเทศอินโดนีเซีย 61 ราย สหรัฐอเมริกา4 ราย แบ่งเป็นจังหวัดนราธิวาส 4 ราย ปัตตานี12 ราย
ยะลา8 ราย สงขลา18 ราย สตูล 19 ราย กระบี่ 2 ราย และกรุงเทพฯ 2 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 37 ปี
(1 เดือน - 97 ปี) เพศชาย 1,427 ราย เพศหญิง 1,223 ราย (ชาย:หญิง = 1.17:1) ไม่ทราบเพศ 83 ราย สัญชาติไทย
2,382 ราย จีน 33 ราย ฝรั่งเศส 23 ราย อังกฤษ 21 ราย ญี่ปุ่น 11 ราย อเมริกา10 ราย รัสเซีย 12 ราย แคนาดา8 ราย
พม่า17 ราย เยอรมนี6 ราย อิตาลี7 ราย สวีเดน 6 ราย เดนมาร์ก 5 ราย เบลเยียม 5 ราย สวิตเซอร์แลนด์5 ราย
ปากีสถาน 4 ราย เกาหลีใต้ 3 ราย สิงคโปร์5 ราย อินเดีย 7 ราย ออสเตรเลีย 4 ราย โปรตุเกส 2 ราย อินโดนีเซีย 3 ราย
สเปน 2 ราย กัมพูชา1 ราย มาเลเซีย 2 ราย ฟิลิปปินส์3 ราย แอลเบเนีย 2 ราย อุซเบกิสถาน 1 ราย อิหร่าน 1 ราย
นิวซีแลนด์1 ราย ฟินแลนด์1 ราย ยูเครน 1 ราย ลาว 2 ราย ไต้หวัน 1 ราย เซอร์เบีย 1 ราย เวียดนาม 1 ราย
ไลบีเรีย 1 ราย ฮังการี1 ราย เม็กซิโก 1 ราย ตูนีเซีย 1 ราย อินเดีย/ไทย 1 ราย เนเธอร์แลนด์1 ราย บราซิล 1 ราย
อิสราเอล 1 ราย คาซัคสถาน 2 ราย ปาเลสไตน์1 ราย ไม่ทราบ 123 ราย ประวัติโรคประจำตัวที่พบ ได้แก่ ความดัน
โลหิตสูง (22 ราย) ความดันโลหิตต่ำ(1ราย) ภูมิแพ้ (15 ราย) เบาหวานและความดันโลหิตสูง (13 ราย) เบาหวานและ
ความดันโลหิตสูง และไวรัสตับอักเสบเรื้อรัง (1ราย) หอบหืด (8 ราย) เบาหวาน (9 ราย) ความดันโลหิตสูง หัวใจโต และ
เกาต์(1 ราย) ปอดอุดกั้นเรื้อรัง (1 ราย) เบาหวานและไขมันในเลือดสูง (1 ราย) เบาหวาน ความดันโลหิตสูง และไตวาย
เรื้อรัง (1 ราย) ไขมันในเลือดสูง (3 ราย) เบาหวาน มะเร็งลำไส้ และตับอักเสบ (1 ราย) ความดันโลหิตสูง และเกาต์(1
ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง (1 ราย) ภูมิแพ้ หัวใจ ความดัน
เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ และมะเร็งเม็ดเลือดขาว(1 ราย)
เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมองตีบ (1
ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี(1 ราย) ลมชัก (2 ราย) สะเก็ดเงิน (2
ราย) ติดเชื้อเอชไอวี(1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย)
ไทรอยด์(3 ราย) โลหิตจาง ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย)
เกล็ดเลือดต่ำ(1 ราย) ไมเกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อ
เอชไอวี(1 ราย) ความดันโลหิตสูงและไขมันในเลือดสูง (2 ราย) เบาหวาน ความดันโลหิตสูง และโรคภูมิคุ้มกันบกพร่อง
(1 ราย) โลหิตจาง (1 ราย) ซึมเศร้า(1 ราย) ลิ้นหัวใจรั่ว (1 ราย) วัณโรคและติดเชื้อเอชไอวี(1 ราย) เบาหวานและสะเก็ด
เงิน (1ราย) รูมาตอยด์(1 ราย) ติดเชื้อเอชไอวีเบาหวาน ไตเรื้อรัง ไขมันในเลือดสูง (1 ราย) ไลเคนอยด์ในช่องปาก (1 ราย)
ไม่มีโรคประจำตัว (2,617 ราย) พบผู้ป่วยจากการคัดกรองที่สนามบิน 40 ราย (ในจำนวนนี้เป็นพลเมืองไทยที่รับกลับจาก
เมืองอู่ฮั่น 1 ราย) เข้ารักษาในโรงพยาบาลด้วยตนเอง 1,724 ราย จากการติดตามผู้สัมผัส 969 ราย
3. มาตรการในประเทศไทย
• ตามที่ นพ.ทวีศิลป์วิษณุโยธิน โฆษก ศบค. ชี้แจงว่าอยู่ในระหว่างการหารือกับนายกรัฐมนตรี
เกี่ยวกับการปลดล็อคดาวน์เพื่อควบคุมโรคติดเชื้อไวรัสโคโรนา2019 โดยยกตัวอย่างการเปิดร้านตัดผมและ
ห้างสรรพสินค้าว่าต้องมีมาตรการหลังจากผ่อนปรนแล้ว จากการสัมภาษณ์เจ้าของร้านตัดผมถึงมาตรการที่ทางรัฐ
กำหนด ทางเจ้าของร้านบอกว่าพร้อมที่จะยอมรับเงื่อนไขทุกอย่าง โดยเบื้องต้นวางแผนจัดร้านเว้นระยะห่างไว้
เบื้องต้น เช่น จากเดิมที่มีเตียงสระผม 3 เตียง อาจต้องนำเตียงกลางออก และใช้ระบบการจัดคิวนัดล่วงหน้า
• นพ.อนุพงค์ส ุจริยากุล ผู้ทรงคุณวุฒิกรมควบคุมโรค กระทรวงสาธารณสุข เปิดเผยว่า
ปลัดกระทรวงได้สั่งการให้เร่งรัดการค้นหาผู้ป่วยรายใหม่ให้พบโดยเร็วที่สุด โดยขยายการค้นหาเพิ่มอีก 2 กลุ่ม คือ
1.การค้นหาผู้ป่วยเชิงรุกในพื้นที่ที่พบผู้ป่วยยืนยันติดเชื้อที่ไม่ทราบสาเหตุหรือปัจจัยเสี่ยง โดยค้นหาในกลุ่มผู้สงสัย
ติดเชื้อในกลุ่มเสี่ยงต่อการติดเชื้อและกลุ่มที่อยู่ในสถานที่เดียวกับผู้ป่วย และ2.การค้นหาในชุมชน ซึ่งจะค้นหาผู้
ติดเชื้อที่ไม่มีอาการในพื้นที่ที่พบผู้ป่วยต่อเนื่องในระยะเวลาอย่างน้อย 28 วัน
• นพ.ชาญชัย จันทร์วรชัยกุล ผอ.รพ.ขอนแก่น เปิดเผยว่าโรงพยาบาลขอนแก่น โดยกลุ่มงาน
โครงสร้างพื้นฐานและวิศวกรรมทางการแพทย์ได้ผลิตเปลนอนสำหรับขนย้ายผู้ป่วยโรคติดเชื้อไวรัสโคโรนา2019
และผู้ป่วยที่มีโอกาสแพร่กระจายเชื้อ เช่น ผู้ป่วยวัณโรค เพื่อป้องกันการแพร่กระจายของเชื้อโรคที่จะเกิดต่อ
บุคลากรทางการแพทย์และผู้คนตามเส้นทางการเคลื่อนย้ายผู้ป่วย
• ศ.นพ.ยง ภู่วรวรรณ หัวหน้าศูนย์เชี่ยวชาญเฉพาะทางด้านไวรัสวิทยาคลินิก คณะแพทยศาสตร์
จุฬาลงกรณ์มหาวิทยาลัย เชิญชวนทางเฟสบุคส่วนตัว ให้ผู้ติดเชื้อไวรัสโคโรนา2019 ที่หายป่วยแล้วเป็นเวลา14
วัน ร่วมบริจาคพลาสมาเพื่อนำไปรักษาผู้ติดเชื้อรายใหม่ เนื่องจากขณะนี้ยังไม่มียารักษาโรคดังกล่าวโดยตรง
• ข้าราชการระดับสูงของกระทรวงมหาดไทยรวมถึงข้าราชการบำนาญและเครือข่ายของ
กระทรวงมหาดไทย ร่วมกันบริจาคเงินเดือนร้อยละ50 เป็นเวลา3 เดือน และร่วมกันจัดตั้งกองทุนชื่อ “มหาดไทย
ร่วมทุกข์ร่วมสุขประชาชนจากภัยโควิด-19” เพื่อช่วยเหลือประชาชนที่ยังไม่ได้รับความช่วยเหลือจากหน่วยงาน
องค์กร หรือเข้าไม่ถึงระบบความช่วยเหลือ หรือไม่สามารถขอรับสิทธิตามระเบียบของทางราชการได้
• วันนี้ (18 เม.ย.2563) แรงงานไทยในมาเลเซียชุดแรกได้เดินทางกลับเข้าไทยแล้วที่บริเวณด่าน
พรมแดนสุไหงโก-ลก จ.นราธิวาส ซึ่งมีเจ้าหน้าที่ดูแลอย่างเข้มงวดทั้งด้านความมั่นคงและด้านสาธารณสุข มีการ
เตรียมอุปกรณ์และเครื่องมือคัดกรองการติดเชื้อไวรัสโคโรนา2019 โดยขั้นตอนการคัดกรองจะต้องดูรายละเอียด
เรื่องใบรับรองแพทย์และหนังสือรับรองจากสถานกงสุล รวมถึงรายชื่อตามโควตาในแต่ละวัน ซึ่งรองรับไม่เกิน 100
คน หากพ้นจุดนี้จะส่งไปคัดกรองโรคของ ตม. รวมถึงตรวจสอบหมายจับเพิ่มเติม ทั้งนี้แต่ละพื้นที่ได้เตรียมสถานที่
ควบคุมโรค (Local quarantine) เพื่อกักตัวคนไทยที่เดินทางกลับจากต่างประเทศ รวม 67 แห่ง จำนวน 2,495
ห้อง
• นายวีรนันทน์เพ็งจันทร์ผู้ว่าราชการจังหวัดสตูล ตรวจสอบความพร้อมกำลังเจ้าหน้าที่
สาธารณสุข ตำรวจ ทหาร ฝ่ายปกครอง ตม. และทุกฝ่ายที่เกี่ยวข้อง เพื่ออำนวยความสะดวกแก่คนไทยชุดแรกที่
จะเดินทางกลับช่องทางท่าเรือตำมะลัง 16 คน โดยมีการนำนวัตกรรมของวิทยาลัยเทคนิค คือ เครื่องความดันลบ
มาช่วยในการตรวจหาเชื้อคาดว่าใช้เวลาตรวจสอบบุคคล และพิธีการผ่านด่านและตรวจโรค 2 ชั่วโมง
• นายวิเชียร จันทรโณทัย ผู้ว่าราชการจังหวัดนครราชสีมาเปิดเผยถึงแนวทางการผ่อนปรนพื้นที่
เสี่ยง หลังจากสถานการณ์ผู้ติดเชื้อในพื้นที่ จ.นครราชสีมาไม่มีผู้ติดเชื้อเพิ่มติดต่อกันเป็นวันที่ 10 แล้ว ว่าการ
เปิดตลาดเพื่อให้ได้ค้าขายเป็นสิ่งที่จำเป็น โดยเฉพาะตลาดที่มีการบริหารจัดการที่ดีการเปิดโรงแรมได้มีการ
พิจารณาจากโรงแรมที่มีการบริหารจัดการที่ดีมีมาตรการที่ดีพอในการป้องกันการติดเชื้อไวรัสโคโรนา2019 ส่วน
ร้านเสริมสวยให้รอมาตรการจากส่วนกลางก่อน เพื่อให้มีแนวทางปฏิบัติไปในทิศทางเดียวกัน
• คนไทยจำนวน 284 คนที่เดินทางกลับจากต่างประเทศ และกักตัวครบ 14 วันแล้ว ได้ทยอย
เดินทางกลับ โดยเจ้าหน้าที่ได้จัดเตรียมรถบัสจาก บ.ขนส่งจำกัด ซึ่งการส่งกลับภูมิลำเนาครั้งนี้จะใช้รถตำรวจ
ท่องเที่ยวนำทางและจะส่งต่อกันเมื่อเปลี่ยนจังหวัดจากปกติที่จะเป็นรถของสาธารณสุขที่จะนำและประกบไปตาม
จุดจนถึงปลายทาง นอกจากนี้ ปลายทางที่ให้ญาติมารอรับได้กำหนดจุดลงปลายทางเป็นศาลากลางจังหวัดและ
ศาลาว่ากาน กทม. ยกเว้นบุคคลที่ต้องขึ้นเครื่องบินต่อ จะมีรถไปส่งยังสนามบินสุวรรณภูมิและสนามบินดอนเมือง
• จังหวัดชลบุรีได้เตรียมพร้อมในการรับคนไทยกลับจากต่างประเทศ โดยมีการเตรียมสถานที่
สำหรับกักตัวที่สัตหีบในรูปแบบ State Quarantine มีส่วนกลางรับผิดชอบดูแล รัฐบาลกำหนดว่าจะให้กลุ่มใดเข้า
พักจะต้องมีรถจากกระทรวงคมนาคมรับจากสนามบินมาส่งยังที่พักและมีเจ้าหน้าที่กองทัพเรือและกระทรวง
สาธารณสุขดูแลเป็นหลัก ต่างจาก Local Quarantine ที่มีผู้ว่าราชากรจังหวัดเป็นผู้ดูแลและบริหารจัดการ
สำหรับพื้นที่ จ.ชลบุรีแบ่งการดูแลคนไทยกลับจากต่างประเทศออกเป็นรูปแบบ State Quarantine 2 แห่ง และ
Local Quarantine 1 แห่ง โรงพยาบาลสนาม 1 แห่ง
4. การสื่อสารความเสี่ยงกับประชาชน
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา2019 หรือโรค
COVID-19
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้าและรักษาระยะห่างไม่น้อย
กว่า1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา
จมูก ปาก โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข