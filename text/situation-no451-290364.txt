ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านควบคุมโรคติดต่อระหว่างประเทศ (ทางอากาศ ทางบก และทางเรือ) 8,103,602 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 501,128 ราย
จำนวนการตรวจทางห้องปฏิบัติการ 1,688,618 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
1,261,208 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 1,261,208 ราย
• คัดกรองผู้ที่เดินทางเข้า-ออกระหว่างประเทศ 4,899 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 292,958 ราย โรงพยาบาลรัฐ 963,263 ราย)
1,256,221 ราย
• อื่นๆ 88 ราย
สถานการณ์ทั่วโลก
ฉบับที่ 451 วันที่ 29 มีนาคม 2564 เวลา 12.00 น.
สถานการณ์ในประเทศ
1. ประเด็นทีน่าสนใจในต่างประเทศ ณ วันที่ 29 มีนาคม 2564
• สาธารณรัฐชิลี ประกาศล็อกดาวน์อีกครั้ง เนื่องจากการแพร่ระบาดสูงในระลอกที่ 2 และพบผู้ป่วยอาการรุนแรง
เพิ่มขึ้น ขณะนี้กำลังขยายความสามารถในการดูแลผู้ป่วยหนัก ซึ่งขณะนี้มีอัตราการเข้าพักมากกว่า 95% แล้ว ทั้งนี้ มีข้อจำกัด
โดยห้ามประชาชนออกจากบ้าน จะอนุญาตให้ออกจากบ้านเพื่อซื้อของจำเป็นเท่านั้นและจำกัดเวลาในการออกจากบ้าน
• ราชอาณาจักรสเปน เมืองหลวงมาดริด ประกาศล็อกดาวน์ เนื่องจากสถานการณ์การแพร่ระบาดของโควิด 19
ระลอกที่ 4 และคาดว่าจะมีการเคลื่อนย้ายของประชาชนมากขึ้นในช่วงสัปดาห์ศักดิ์สิทธิ์ รัฐบาลและชุมชนในเขต
ปกครองตนเองได้ตกลงที่จะกำหนดข้อจำกัดหลายประการ ตั้งแต่วันที่ 26 มีนาคมถึง 9 เมษายน เพื่อควบคุมการระบาด
• สาธารณรัฐเกาหลี คณะผู้เชี่ยวชาญของเกาหลีใต้กล่าวว่า วัคซีนของ Johnson & Johnson ปลอดภัยและมี
ประสิทธิภาพ อยู่ระหว่างรอผลการอนุมัติ โดยวัคซีน Johnson & Johnson จะเป็นวัคซีนโควิด 19 ตัวที่ 3 ที่ได้รับ
อนุญาตในเกาหลีใต้ ต่อจาก AstraZeneca และ Pfizer-BioNTech และเกาหลีใต้มีข้อตกลงในการรับวัคซีน Johnson &
Johnson จำนวน 6 ล้านโดส และพร้อมสำหรับการฉีดวัคซีนตั้งแต่ไตรมาสที่ 2
• สาธารณรัฐประชาชนจีน กลุ่มเภสัชกรรมแห่งชาติจีน (Sinopharm) เผยผลการทดลองเบื้องต้นพบว่า
การฉีดวัคซีนกระตุ้นสามารถเพิ่มระดับแอนติบอดีและเพิ่มการคงอยู่ของแอนติบอดีได้ และยังปรับปรุงความสามารถ
ของวัคซีนในการต่อต้านการกลายพันธุ์ของไวรัสที่พบในสหราชอาณาจักรและแอฟริกาใต้ได้อย่างมีประสิทธิภาพ
ทั้งนี้ อยู่ระหว่างการประเมินผลลัพธ์จากการทดลองทางคลินิกระยะที่ 3 ในต่างประเทศ เพื่อตัดสินใจว่าควรฉีดวัคซีน
โควิด 19 สองครั้ง ตามด้วยการฉีดกระตุ้นหรือไม่
• สาธารณรัฐมาซิโดเนียเหนือ ได้รับวัคซีน AstraZeneca ชุดแรก จำนวน 24,000 โดส จากโครงการ COVAX
และคาดว่าจะได้รับเพิ่มอีก จำนวน 76,000 โดส ภายในสิ้นเดือนเมษายนนี้ โดยผู้สูงอายุ 70 ปีขึ้นไปที่เป็นโรคเรื้อรัง
ประมาณ 20,000 คน จะได้รับการฉีดวัคซีนก่อนเป็นลำดับแรก
• สหพันธรัฐรัสเซีย ประธานาธิบดีแสดงความเชื่อมั่นว่า ประชาชนชาวรัสเซียวัยผู้ใหญ่ 70% จะได้รับวัคซีน
ในช่วงฤดูร้อนนี้ ซึ่งจะอยู่ในระดับที่สามารถสร้างภูมิคุ้มกันหมู่ได้ โดยประชาชน 6.3 ล้านคนในรัสเซียได้รับวัคซีน
โดสแรก ขณะที่อีก 4.3 ล้านคนได้รับวัคซีนโดสที่สองแล้ว
• สหรัฐเม็กซิโก ทบทวนการเสียชีวิตของประชาชนจากโรคโควิด 19 พบยอดเพิ่มขึ้น 60% ซึ่งเป็นจำนวน
มากกว่า 321,000 ราย เนื่องจากมีการระบาดอย่างมากส่งผลให้มีเตียงผู้ป่วยหนักไม่เพียงพอ ทำให้ผู้คนจำนวนมาก
เสียชีวิตที่บ้าน ซึ่งการเสียชีวิตยังไม่รวมอยู่ในจำนวนผู้ป่วยโรคโควิด 19 ตัวเลขใหม่จึงเป็นไปตามการตรวจสอบ
ใบมรณบัตรของรัฐบาล นับเป็นสถิติใหม่ที่พบผู้เสียชีวิตเป็นอันดับ 2 ของโลกรองจากประเทศสหรัฐอเมริกา
• อังกฤษ ยกเลิกมาตรการล็อกดาวน์และคำสั่งให้ประชาชนอยู่กับบ้าน แต่แนะนำให้ประชาชนระมัดระวัง
ตนเอง ปฏิบัติตามกฎต่อไป ล้างมือ เว้นระยะห่าง และเข้ารับการฉีดวัคซีน นับตั้งแต่วันจันทร์ที่ 29 มี.ค. เป็นต้นไป
อนุญาตให้ประชาชนรวมตัวทำกิจกรรมการแจ้งได้สูงสุด 6 คน และสถานที่เล่นกีฬากลางแจ้ง เช่น สนามเทนนิส และ
สนามบาสเก็ตบอล สามารถกลับมาเปิดได้อีกครั้ง แต่ต้องจำกัดการติดต่อระหว่างผู้คน
2. มาตรการในประเทศไทย
• กระทรวงสาธารณสุข เผยการเตรียมพร้อมกรณีชาวเมียนมาอพยพเข้ามาในประเทศไทย โดยกระทรวง
สาธารณสุขได้หารือและเตรียมความพร้อมกับฝ่ายความมั่นคงฯ แล้ว ซึ่งจะพยายามไม่ให้ชาวเมียนมาลักลอบเข้าประเทศ
แต่จะมีที่พักพิงให้กับชาวเมียนมาที่อพยพเข้ามาโดยจัดพื้นที่เฉพาะ กระทรวงสาธารณสุขพร้อมที่จะช่วยในเรื่องของการ
ตรวจเชื้อและหากไม่เพียงพอก็จะมีรถพระราชทานในการตรวจเชื้อ และรถวิเคราะห์ผลด่วนพิเศษพระราชทาน ซึ่งพร้อม
ลงพื้นที่ทันที อย่างไรก็ตามในเรื่องของวัคซีนมีการจัดเพิ่มเติมไว้สำหรับบุคลากรด่านหน้าสำหรับภาวะฉุกเฉินอยู่แล้ว และ
ขอประชาชนอย่ากังวล เนื่องจากประชากรเมียนมาที่เข้ามานั้น ประเทศไทยให้การดูแลตามหลักมนุษยธรรม โดยการให้
อยู่ตามบริเวณจังหวัดชายแดนเท่านั้น ไม่ได้มีการอนุญาตให้เข้ามาพื้นที่อื่นของประเทศ
• กระทรวงสาธารณสุข สั่งการให้โรงพยาบาลตามแนวชายแดน 10 จังหวัด เตรียมความพร้อมรับมือ
สถานการณ์การเคลื่อนย้ายประชากรเมียนมาเข้ามายังประเทศไทย เนื่องจากสถานการณ์ทางการเมืองภายในประเทศ
มีความรุนแรงมากขึ้น ขณะนี้โรงพยาบาลในสังกัดกระทรวงทั้งหมดได้เตรียมความพร้อมแล้ว และมีการปรับแผนการ
กระจายวัคซีนโดยจะจัดส่งวัคซีนลงไปเพื่อฉีดให้กับผู้ปฏิบัติงานด่านหน้าตามแนวชายแดน โดยเฉพาะในส่วนของ
ทหาร ตำรวจเนื่องจากเป็นกลุ่มคนที่อยู่ใกล้ชิดกับประชากรเมียนมามากที่สุด โดยขณะนี้ได้ประสานไปยังฝ่ายทหารให้
กำหนดอัตราผู้ปฏิบัติงานมาที่กระทรวงสาธารณสุข เพื่อจัดส่งวัคซีนลงไปฉีดในภาวะเร่งด่วนอย่างพอเพียง โดยมี
โรงพยาบาลทหารเป็นผู้ดำเนินการฉีดให้
• กระทรวงสาธารณสุข รองนายกรัฐมนตรีและรัฐมนตรีว่าการกระทรวงสาธารณสุข สร้างความเชื่อมั่นเกี่ยวกับ
สถานการณ์โควิด 19 เผยตั้งแต่มีการฉีดวัคซีนนักลงทุนมีความมั่นใจขึ้น ภาคการลงทุนเริ่มฟื้นตัว พร้อมเดินหน้าฉีด
วัคซีนกลุ่มเสี่ยงให้ได้ตามเป้า 100% เน้นพื้นที่ท่องเที่ยว เช่น ภูเก็ต สมุย เรียกความเชื่อมั่นเมืองท่องเที่ยวกลับคืนมา
และเตรียมความพร้อมในการเปิดรับนักท่องเที่ยว สำหรับการลดวันกักตัวนั้น ผู้ที่เดินทางจากต่างประเทศที่ไม่ได้มี
ความเสี่ยงสูงมาก ตั้งแต่วันที่ 1 เมษายน เป็นต้นไป จาก 14 วัน เหลือ 10 วัน และผู้ที่ได้ฉีดวัคซีนโควิด 19 ครบทั้ง 2 เข็ม
จะลดวันกักตัวเหลือ 7 วัน ขณะนี้อยู่ระหว่างรอการประกาศในราชกิจจานุเบกษา ทั้งนี้ นักลงทุนมีความมั่นใจมากขึ้น
ตลาดทุนไทยมีต่างชาติให้ความสนใจ คาดว่าเมื่อมีการผ่อนคลายมาตรการหรือเปิดประเทศได้ ปี 2565
3. ประเมินความเสี่ยงสถานการณ์โรคติดเชื้อไวรัสโคโรนา 2019
จากการเฝ้าระวังติดตามสถานการณ์การติดเชื้อไวรัสโคโรนา 2019 ในสัปดาห์ที่ผ่านมา (ระหว่างวันที่ 22 –
28 มีนาคม 2564) พบผู้ติดเชื้อภายในประเทศรวม 889 ราย โดยเป็นผู้ติดเชื้อที่อยู่ในกรุงเทพมหานคร 674 ราย
(ร้อยละ 75.8) สมุทรสาคร 132 ราย (ร้อยละ 14.8) และจังหวัดอื่น ๆ 83 ราย (ร้อยละ 9.3) สำหรับผู้ติดเชื้อใน
กรุงเทพมหานครที่มีความเกี่ยวข้องกับตลาดบางแค หรือพบจากการคัดกรองเชิงรุกในบริเวณดังกล่าว 260 ราย อายุ
เฉลี่ย 39 ปี โดยในจำนวนนี้เป็นผู้ติดเชื้อไม่มีอาการ 171 ราย (ร้อยละ 65.8) ดังนั้นในพื้นที่ดังกล่าวยังคงมีความเสี่ยง
ที่จะพบผู้ติดเชื้อหรือผู้ป่วยได้ จึงควรป้องกันการแพร่กระจายในพื้นที่เสี่ยงดังกล่าวอย่างต่อเนื่อง โดยเน้นย้ำมาตรการ
ป้องกันส่วนบุคคล เช่น การใส่หน้ากากอนามัยหรือหน้ากากผ้าตลอดเวลาในทุกคน การรณรงค์ให้หมั่นล้างมือด้วยสบู่
หรือแอลกอฮอล์เจล รวมถึงสนับสนุนให้ประชาชนสามารถหาซื้ออุปกรณ์ต่าง ๆ สำหรับล้างมือได้ในราคาที่เหมาะสม
อีกทั้งควรมีการป้องกันการแพร่กระจายจากกลุ่มวัยแรงงานมายังกลุ่มผู้สูงอายุ เช่น การงดกิจกรรมที่มีการรวมกันของ
ผู้คน เพื่อลดโอกาสในการแพร่กระจายเชื้อและเสียชีวิต
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข