ฉบับที่ 280 วันที่9 ตุลาคม 2563 เวลา 12.00 น.
1. สถานการณ์ในต่างประเทศ
รายงานผู้ป่วยยืนยันทั่วโลก รวม 214 ประเทศ 2 เขตบริหารพิเศษ 1 นครรัฐ เรือ Diamond Princess
เรือ Grands Princess และเรือ MS Zaandam ในวันที่ 9 ตุลาคม 2563 จำนวน 36,790,846 ราย มีอาการรุนแรง
67,988 ราย เสียชีวิต 1,067,424 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา
7,833,763 ราย อินเดีย 6,906,151 ราย บราซิล 5,029,539 ราย รัสเซีย 1,272,238 ราย โคลอมเบีย 886,179 ราย
สเปน 884,381 ราย อาร์เจนตินา 856,369 ราย เปรู 838,614 ราย เม็กซิโก 804,488 ราย และ แอฟริกาใต้ 686,891
ราย ส่วนจีน เป็นอันดับที่ 47 มีจำนวนผู้ป่วย 90,729 ราย (รวม ฮ่องกง 5,162 ราย มาเก๊า 46 ราย)
ประเด็นที่น่าสนใจในต่างประเทศ ณ วันที่9 ตุลาคม 2563
• รัฐอิสราเอล คณะรัฐมนตรีอิสราเอล ประกาศคุมเข้มการรวมกลุ่มของประชาชนเพื่อควบคุมการแพร่
ระบาดของโรคติดเชื้อไวรัสโคโรนา 2019 ทั้งนี้ มาตรการดังกล่าวกำหนดห้ามการชุมนุมของประชาชนมากกว่า 20
คน และประชาชนไม่สามารถเข้าร่วมการชุมนุมนอกรัศมี 1,000 เมตรจากบ้านพัก "คำสั่งห้ามดังกล่าวมีขึ้นเพื่อลดการ
รวมตัวของประชาชนในที่สาธารณะ” และในขณะนี้ อิสราเอลอยู่ในช่วงการขยายเวลาล็อกดาวน์จนถึงวันที่ 25
ตุลาคม 2563 จากเดิมที่มีกำหนดสิ้นสุดในวันที่ 11 ตุลาคม 2563
• สาธารณรัฐฝรั่งเศส รายงานจากกรุงปารีส รัฐมนตรีกระทรวงสาธารณสุข แถลงการณ์ว่า ได้ขยายคำสั่ง
เตือนภัยอีก 4 เมือง ได้แก่ เมืองลีล เมืองลียง เมืองเกรโนเบลอ และเมืองแซ็งเตเตียน ให้อยู่ภายใต้คำสั่งเตือนภัยด้าน
สาธารณสุขจาก "สีแดงเข้ม" เป็น "สีเลือดหมู" ซึ่งเป็นขั้นสูงสุด โดยต้องปฏิบัติตามกฎเดียวกับกรุงปารีส เมืองมาร์
แซย์ และดินแดนโพ้นทะเลกัวเดอลุป ที่อยู่ภายใต้มาตรการควบคุมขั้นสูงสุดแล้ว นั่นคือ บาร์และผับไม่สามารถเปิด
ให้บริการได้ การจัดงานเลี้ยงและกิจกรรมกลางแจ้งทุกประเภทไม่ได้รับอนุญาต แม้ร้านอาหารยังสามารถเปิด
ให้บริการได้ตามปกติ แต่ต้องจัดโต๊ะห่างกันอย่างน้อย 1 เมตร นั่งร่วมโต๊ะได้ไม่เกิน 6 คน และปิดก่อนถึงเวลา 22.00
น. โดยมีผลตั้งแต่หลังเที่ยงคืนเข้าสู่วันเสาร์ที่ 10 ตุลาคม 2563 และมีผลบังคับใช้ 15 วัน "เป็นอย่างน้อย"
• สหราชอาณาจักร กระทรวงสาธารณสุขรายงานว่า พบผู้ติดเชื้อไวรัสโคโรนา 2019 วันเดียว 17,540
ราย เป็นสถิติใหม่อีกครั้ง นับตั้งแต่พบผู้ติดเชื้อรายแรกเมื่อวันที่ 31 มกราคมที่ผ่านมา และขณะที่รัฐมนตรีกระทรวง
สาธารณสุข ยังสงวนท่าทีต่อรายงานของสื่อใหญ่หลายแห่งซึ่งพากันเผยแพร่ข้อมูลอ้างเป็น "เอกสารหลุด" จากภาครัฐ
เกี่ยวกับการยกระดับมาตรการควบคุมทางสังคมในอีกหลายพื้นที่ของประเทศ รวมถึงการปิดผับในเมืองแมนเชสเตอร์
เมืองลิเวอร์พูล เมืองนิวคาสเซิล และเมืองนอตทิงแฮม แต่กล่าวว่าสถานการณ์การแพร่ระบาดของโรคติดเชื้อ
ไวรัสโคโรนา 2109 ตอนนี้ "อยู่ในช่วงอันตราย”
• สาธารณรัฐประชาชนจีน รายงานจากกรุงปักกิ่ง ว่ากระทรวงการต่างประเทศของจีนออกแถลงการณ์
เรื่องการเข้าร่วมโครงการ "โคแวกซ์" จัดตั้งโดยองค์การอนามัยโลก (WHO) และองค์กรพันธมิตรเพื่อวัคซีน (GAVI)
เพื่อร่วมกันระดมทุนในการพัฒนา และจัดหาวัคซีนป้องกันโรคติดเชื้อไวรัสโคโรนา 2019 เพื่อเป็นการรับประกันว่า
ทุกประเทศจะสามารถเข้าถึงวัคซีนได้อย่างเท่าเทียมกัน
2. สถานการณ์ในประเทศ
2.1 การคัดกรองตามนิยามการเฝ้าระวงัโรคติดเชื้อไวรัสโคโรนา 2019
วันที่ 8 ตุลาคม 2563 มีผู้ที่ เดินทางเข้า-ออกระหว่างประเทศที่ได้รับการคัดกรอง จำนวน 7,502,746 คน
(ข้อมูล ณ วันที่ 7 ตุลาคม 2563) รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออกประเทศ จำนวน
3,216 ราย รายละเอียดตามตารางที่ 1
ตาราง 1 การคัดกรองผู้ที่เดินทางเข้า-ออกระหว่างประเทศ
ประเภทการคัดกรอง
จำนวนผู้ได้รบั
การคัดกรอง
จำนวน
ผู้มีอาการตาม
นิยามสะสม
ผู้ที่ได้รับการคัดกรอง 7,502,746 คน 3,216 ราย
● คัดกรองที่สนามบิน* (47,279 เทีย่วบิน) 4,636,014 คน 3,196 ราย
● คัดกรองที่ท่าเรือ** 177,355 คน 2 ราย
● ด่านพรมแดนทางบก*** 2,369,743 คน 18 ราย
• ผู้มาต่ออายุหนังสือเดินทางทีส่ำนักงานตรวจคนเข้าเมืองแจ้งวฒันะ**** 319,634 คน 0 ราย
หมายเหตุ: *เริ่มวันที่3 มกราคม 2563, **เริ่มวันที่1 มกราคม 2563, ***เริ่มวันที่ 1 กุมภาพันธ์ 2563, ****เริ่มวันที่ 30 มกราคม 2563
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 9 ตุลาคม 2563 ณ เวลา 12.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 747 ราย
รวมยอดผู้ที่ได้รับการตรวจทางห้องปฏิบัติการสะสมทั้งหมด จำนวน 459,287 ราย รายละเอียดตามตารางที่ 2
ตาราง 2 ผลดำเนินการคัดกรองผู้ทีไ่ด้รับการตรวจทางห้องปฏิบัติการ
ประเภทของผูป้วย จำนวนผู้ป่วยสะสม
จำนวนการตรวจทางห้องปฏิบัติการ 886,697 ราย
• ผู้ป่วยที่มีอาการตามนิยามการเฝ้าระวังโรค
• จากการคน้หาผูป่วยเพิ่มเติมและการติดตามผู้สมัผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
459,287 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 459,287 ราย
• คัดกรองผู้ที่เดินทางเข้า-ออกระหว่างประเทศ 3,216 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 143,783 ราย โรงพยาบาลรัฐ 312,200 ราย)
455,983 ราย
• อื่นๆ 88 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยูร่ะหว่างการรักษาพยาบาล
• เสียชีวิต
3,628 ราย
3,441 ราย
128 ราย
59 ราย
ประเภทของผูป้วย จำนวนผู้ป่วยสะสม
การตดิเชื้อของผู้ป่วยยืนยันสะสม
• จากภายในประเทศ
• จากต่างประเทศ
กักกันในพื้นที่ที่รัฐกำหนด**
3,628 ราย
2,445 ราย
1,183 ราย
690 ราย
หมายเหตุ: *ข้อมูลปรับปรุงรายสัปดาห์ **เริ่มมีมาตรการกักกันผู้ที่เดินทางมาจากต่างประเทศตั้งแต่วันที่3 เมษายน 2563
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 36 ปี
(1 เดือน - 97 ปี) เพศชาย 2,053 ราย เพศหญิง 1,575 ราย (ชาย:หญิง = 1.30:1) สัญชาติไทย 3,199 ราย สัญชาติ
อื่น ๆ 420 ราย และไม่ทราบ 9 ราย มีประวัติโรคประจำตัว 215 ราย และไม่มีโรคประจำตัว 3,413 ราย พบผู้ป่วย
จากการคัดกรองที่สนามบิน 40 ราย (รวมพลเมืองไทยที่รับกลับจากเมืองอู่ฮั่น 1 ราย) เข้ารักษาในโรงพยาบาลด้วย
ตนเอง 1,588 ราย จากการติดตามผู้สัมผัส 1,189 ราย จากการกักกันในพื้นที่ที่รัฐกำหนด 690 ราย จากการตรวจคน
เข้าเมืองจังหวัดสงขลา 65 ราย และจากการค้นหาเชิงรุก (Active Case Finding) 55 ราย และคัดกรองตามเกณฑ์
ของหนว่ยงานอื่น 1 ราย
3. มาตรการในประเทศไทย
• กรมควบคุมโรค ผู้อำนวยการกองโรคติดต่อทั่วไป รายงานสถานการณ์โรคติดเชื้อไวรัสโคโรนา 2019
ของประเทศไทยขณะนี้ผู้ติดเชื้อรายใหม่ส่วนใหญ่ยังคงเป็นผู้ที่เดินทางกลับมาจากต่างประเทศ มากกว่าร้อยละ 80 ไม่
มีอาการ ภาครัฐยังคงใช้มาตรการกักตัวผู้เดินทางเป็นเวลา 14 วัน (ซึ่งอยู่ระหว่างการทบทวนจำนวนวันกักกันให้เหลือ
10 วันตามข้อมูลวิชาการ) และยังกล่าวต่อว่า สถานการณ์บริเวณพื้นที่ชายแดนของประเทศขณะนี้ยังเป็นที่น่ากังวล
เนื่องจากในประเทศเพื่อนบ้านยังคงพบผู้ติดเชื้อรายใหม่เพิ่มสูงขึ้นอย่างต่อเนื่อง แม้ว่าหน่วยงานภาครัฐจะคุมเข้มใน
พื้นที่ดังกล่าวแล้วแต่อาจมีลักลอบเข้าประเทศอย่างผิดกฎหมายได้ ซึ่งกลุ่มนี้จะไม่ได้ผ่านการคัดกรองและกักกันโรค
ตามมาตรการ กระทรวงสาธารณสุขจึงขอความร่วมมือหน่วยงานต่าง ๆ และประชาชนช่วยกันสอดส่องหากพบผู้เข้า
เมืองอย่างผิดกฎหมาย หรือมีแรงงานผิดกฎหมายขอเข้าทำงานให้แจ้งเจ้าหน้าที่โดยเร็ว และให้ทุกคนยังคงต้อง
ป้องกันตัวเองอย่างต่อเนื่อง ทั้งการสวมหน้ากากอนามัย/หน้ากากผ้า ล้างมือบ่อย ๆ เลี่ยงสถานที่แออัดมีคนจำนวน
มาก เพื่อลดความเสี่ยงในการแพร่และสัมผัสเชื้อ
• กรมควบคุมโรค โดยรักษาราชการแทนอธิบดีกรมควบคุมโรค กำหนดแนวทางการควบคุมโรคติดเชื้อ
ไวรัสโคโรนา 2019 จากนี้ไป ยังเน้นเรื่องการป้องกัน ควบคุมให้ได้เร็ว การดูแลรักษา และให้ข้อมูลกับประชาชน ส่วน
กิจกรรมที่เกี่ยวข้องกับต่างประเทศ เช่น การท่องเที่ยว ต้องค่อยๆ ผ่อนคลาย โดยมีแผนจัดสถานกักกันเพื่อไม่ให้เชื้อ
เข้าสู่ประเทศ วางระบบเฝ้าระวังและตรวจจับในหลายระดับ ควบคุมโรคให้ สงบภายใน 4 สัปดาห์ ขยายหน่วย
ปฏิบัติการควบคุมโรค 3 เท่าจากที่มีอยู่ 1,000 ทีม เตรียมความพร้อมระบบบัญชาการเหตุการณ์ทุกระดับ เร่งรัด
มาตรการทีด่านควบคุมโรคพื้นที่ชายแดน และสร้างความร่วมมือของประชาชนในการป้องกันโรค
• กรมการแพทย์แผนไทยและการแพทย์ทางเลือก โดยรักษาราชการแทนอธิบดีกรมการแพทย์แผนไทยฯ
รายงานความคืบหน้าการศึกษาฟ้าทะลายโจร พบว่า ไม่มีฤทธิ์การป้องกันการติดเชื้อของโรคติดเชื้อไวรัสโคโรนา
2019 แต่สามารถยับยั้งไม่ให้เชื้อเพิ่มจำนวนในเซลล์ได้ จากการใช้กับผู้ติดเชื้อใน รพ.สมุทรปราการ รพ.ชลบุรี และ
รพ.บางละมุง พบว่า ได้ผลดี 3 วันหลังติดเชื้อ อาการต่าง ๆ ลดลงชัดเจน การทำงานของตับและไตอยู่ในเกณฑ์ปกติ
จากนี้จะร่วมกับสถาบันวิจัยจุฬาภรณ์ศึกษาเรื่องเภสัชจลนศาสตร์
4. การสื่อสารความเสี่ยงกับประชาชน
● หลีกเลี่ยงการอยู่ในสถานที่ที่ผู้คนพลุกพล่าน หรืออยู่ ในสถานที่ที่การระบายอากาศเป็นระบบปิด เช่น
อยู่ในห้องประชุม ศูนย์แสดงสินค้า ศูนย์การค้า โรงภาพยนตร์ เป็นต้น หากหลีกเลี่ยงไม่ได้ ให้สแกนคิวอาร์โค้ด
“ไทยชนะ” ทุกครั้งที่เข้า-ออกสถานที่ ใช้หน้ากากอนามัยหรือหน้ากากผ้าตลอดเวลา และรักษาระยะห่างไม่น้อยกว่า
1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด ร่วมกับปฏิบัติตนเพื่อสุขลักษณะส่วนตัว ได้แก่
o หมั่นล้างมือให้สะอาดด้วยน้ำและสบู่ หรือแอลกอฮอล์เจล ไม่นำมือมาสัมผัสตา จมูก ปาก โดยไม่จำเป็น
o ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
o รับประทานอาหารปรุงสุกรอ้น
● สำหรับสถานที่ประกอบการอื่น ๆ นอกจากการทำความสะอาดพื้นผิวและการใส่หน้ากากอนามัย หรือ
หน้ากากผ้า ผู้ประกอบการต้องจำกัดจำนวนการเข้าใช้บริการตามาตรการป้องกันโรคตามที่ราชการกำหนดเพื่อ
ป้ องกันการแพร่ระบ าดของโรคติ ด เชื้ อ ไวรัส โค โรนา 2019 และตรวจวัด อุณ ห ภู มิ ของผู้ เข้ าใช้บ ริการ
และประชาสัมพันธ์เพื่อการสแกนคิวอาร์โค้ด “ไทยชนะ”
● ประชาชน ร่วมกันเฝ้าระวังอาการไข้ และอาการระบบทางเดินหายในของคนในพื้นที่ รวมถึงคนต่างด้าว
ที่เพิ่งเข้ามาอยู่ในชุมชน ได้แก่ แรงงานต่างด้าว นักท่องเที่ยว เป็นต้น เพื่อเข้ารับการตรวจหาเชื้อไวรัสโคโรนา 2019
และป้องกันการแพร่กระจายของเชื้อไวรัสโคโรนา 2019 ในชุมชน
● งดเว้นการจ้างแรงงานผิดกฎหมาย หรือแรงงานต่างด้าวที่เดินทางเข้ามาในราชอาณาจักรไทย
โดยไม่ได้รับอนุญาต ร่วมกับนายจ้างสอดส่องดูแลลูกจ้างที่มีอาการป่วยโรคทางเดินหายใจ
สามารถดาวน์โหลดเอกสารที่เกีย่วข้องกบัสถานการณ์โรคติดเชื้อไวรัสโคโรนา 2019 ได้ที่
https://ddc.moph.go.th/viralpneumonia/situation.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข
ภาคผนวก
ประเภท ตอนพิเศษ ง
1. ประกาศ เรื่อง การขยายระยะเวลาการประกาศสถานการณ์ฉุกเฉินในทุกเขตท้องที่ทั่วราชอาณาจักร (คราวที่
๖) http://www.ratchakitcha.soc.go.th/DATA/PDF/2563/E/227/T_0078.PDF
2. ประกาศ เรื่อง การให้ประกาศที่คณะรัฐมนตรีกำหนดตามประกาศสถานการณ์ฉุกเฉินที่มีความร้ายแรงยังคงมี
ผลใช้บังคับ http://www.ratchakitcha.soc.go.th/DATA/PDF/2563/E/227/T_0080.PDF
3. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์ฉกุเฉิน
ยังคงมีผลใช้บังคับ http://www.ratchakitcha.soc.go.th/DATA/PDF/2563/E/227/T_0081.PDF
4. ประกาศ เรื่อง การที่ให้ประกาศที่คณะรัฐมนตรีกำหนดตามประกาศสถานการณ์ฉุกเฉินยังคงมีผลใช้บังคับ
http://www.ratchakitcha.soc.go.th/DATA/PDF/2563/E/198/T_0033.PDF
5. ประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณฉุ์กเฉนิ
ยังคงมีผลใช้บังคับ http://www.ratchakitcha.soc.go.th/DATA/PDF/2563/E/198/T_0034.PDF
6. ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่11) http://www.ratchakitcha.soc.go.th/DATA/PDF/2563/E/153/T_0031.PDF
7. ข้อกำหนด ออกตามความในมาตรา 9 แหง่พระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่ 12) http://www.ratchakitcha.soc.go.th/DATA/PDF/2563/E/153/T_0035.PDF
8. คำสั่งศนูย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 6/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่5)
http://www.ratchakitcha.soc.go.th/DATA/PDF/2563/E/153/T_0037.PDF
9. คำสั่งศูนยบ์ริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 7/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่ 6)
http://www.ratchakitcha.soc.go.th/DATA/PDF/2563/E/153/T_0038.PDF
10. ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.
2548 (ฉบับที่13) http://www.ratchakitcha.soc.go.th/DATA/PDF/2563/E/174/T_0077.PDF
11. คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ที่ 8/2563 เรื่อง
แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์
ฉุกเฉิน พ.ศ. 2548 (ฉบับที่ 7) http://www.ratchakitcha.soc.go.th/DATA/PDF/2563/E/174/T_0081.PDF