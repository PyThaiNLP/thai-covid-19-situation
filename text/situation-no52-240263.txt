ฉบับที่ 52 วันที่ 24 กุมภาพันธ์2563 เวลา21.00 น.
1. สถานการณ์ในต่างประเทศ
มีรายงานผู้ป่วยยืนยันทั่วโลก รวม 34 ประเทศ 2 เขตบริหารพิเศษ และเรือ Diamond Princess ในวันที่ 24
กุมภาพันธ์2563 จำนวน 79,702 ราย มีอาการรุนแรง 11,567 ราย เสียชีวิต 2,626 ราย โดยมียอดผู้ป่วยยืนยันใน
ประเทศจีน (รวมเขตบริหารพิเศษฮ่องกง มาเก๊า) ทั้งหมด 77,429 ราย ไต้หวัน 30 ราย ญี่ปุ่น 146 ราย เกาหลีใต้833
ราย และสิงคโปร์89 ราย
ประเด็นที่น่าสนใจในต่างประเทศ ณ วันที่ 23 กุมภาพันธ์2563
- ประเทศสิงคโปร์แนะนำให้นักท่องเที่ยวหลีกเลี่ยงการเดินทางไปเมือง Daegu และCheongdo ของประเทศ
เกาหลีใต้
- ประเทศปากีสถาน ปิดพรมแดนทางบกที่ติดกับประเทศอิหร่าน
- ประเทศญี่ปุ่น นายกรัฐมนตรีShinzo Abe เน้นย้ำความเร่งด่วนในการพัฒนา"นโยบายพื้นฐาน" เพื่อลดการ
แพร่กระจายของ ไวรัสและการพิจารณาใช้ยาFavipiravir เพื่อรักษาผู้ป่วย
- ประเทศสหรัฐอเมริกาได้ยกระดับการแจ้งเตือนสำหรับผู้เดินทางไปประเทศญี่ปุ่นให้อยู่ในระดับ 2 จาก 4 ระดับ
- ประเทศตุรกีประกาศปิดทางหลวง ทางรถไฟ บริเวณชายแดนติดประเทศอิหร่าน และยกเลิกเที่ยวบินเฉพาะที่มา
จากประเทศอิหร่าน
ประเด็นที่น่าสนใจในต่างประเทศ ณ วันที่ 24 กุมภาพันธ์2563
- ประเทศเกาหลีใต้ มีประกาศจากสายการบิน Asiana Airlines และSouth Korean Air ยกเลิกเที่ยวบินไป เมือง
Daegu จนถึงวันที่ 9 มีนาคม 2563 และวันที่ 28 มีนาคม 2563 ตามลำดับ และได้มีการพัฒนาซอฟท์แวร์
เว็บไซต์และแอพลิเคชั่น เพื่อใช้ในการติดตามผู้ป่วย และแจ้งเตือนสถานที่พบผู้ติดเชื้อ
- ประเทศอิตาลียกเลิกกิจกรรมสาธารณะที่จะจัดในภูมิภาค Lombardy ทั้งหมด พร้อมทั้งปิดสถานที่ต่างๆ ได้แก่
พิพิธภัณฑ์บาร์โรงภาพยนตร์และโบสถ์รวมถึงการเตรียมสถานที่ทางทหาร โรงแรมทั่วประเทศ เป็นค่ายกักกัน
สำหรับในเมืองมิลาน มีการประกาศระงับกิจกรรมการเรียนทั้งหมด ตั้งแต่เสถานรับเลี้ยงเด็กก่อนวัยเรียน จนถึง
มหาวิทยาลัย เป็นเวลา1 สัปดาห์และยกเลิกคาร์นิวัลที่เป็นหนึ่งในกิจกรรมประจำปีที่สำคัญของเวนิส
- ประเทศอัฟกานิสถาน ประกาศ ระงับการเดินทางไป-กลับอิหร่านทั้งทางบก และอากาศ เป็นเวลา1 สัปดาห์
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางทางอากาศ คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 23
กุมภาพันธ์2563 รวมทั้งสิ้น 10,692 เที่ยวบิน ผู้เดินทางได้รับการคัดกรองสะสมรวม 2,401,016 ราย พบผู้ป่วยที่มี
อาการเข้าได้ตามนิยามการคัดกรองจำนวน 70 ราย การคัดกรองผู้เดินทางทางเรือตั้งแต่วันที่ 1 มกราคม 2563 ถึง
วันที่ 23 กุมภาพันธ์2563 มียอดการคัดกรองเรือสะสม 431 ลำมีผู้ที่เดินทางได้รับการคัดกรองสะสมรวม 95,734
ราย การคัดกรองผู้เดินทางผ่านด่านพรมแดนทางบก ตั้งแต่วันที่ 1 กุมภาพันธ์2563 ถึง 23 กุมภาพันธ์2563 มีผู้
ได้รับการคัดกรองสะสมรวม 590,822 ราย และการคัดกรองผู้มาต่ออายุหนังสือเดินทางที่สำนักงานตรวจคนเข้าเมือง
แจ้งวัฒนะตั้งแต่วันที่ 30 มกราคม 2563 ถึง 24 กุมภาพันธ์2563 ได้ทำการคัดกรองรวมทั้งสิ้น 54,307 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 24 กุมภาพันธ์2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน
127 ราย รวมยอดผู้ป่วยทั้งหมด จำนวน 1,580 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวนผู้ป่วย
สะสม
ผู้ป่วยที่มีอาการเข้าได้ตามนิยาม 1,580 ราย
● คัดกรองพบที่สนามบิน (สุวรรณภูมิ(44) ดอนเมือง (18)
ภูเก็ต (6) เชียงใหม่ (1) อู่ตะเภา(1))
70 ราย
● เข้ารับการรักษาที่โรงพยาบาลด้วยตนเอง
(โรงพยาบาลเอกชน 811 ราย โรงพยาบาลรัฐ 685 ราย)
1,496 ราย
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์14 ราย
ผู้ป่วยที่มีอาการเข้าได้ตามนิยาม 1,580 ราย
● พักรักษาตัวเป็นผู้ป่วยใน
(โรงพยาบาลเอกชน 179 ราย โรงพยาบาลรัฐ 241 ราย)
● อาการดีขึ้นและออกจากโรงพยาบาลแล้ว
● สังเกตอาการที่แผนกผู้ป่วยนอกและที่บ้าน
420 ราย
1,158 ราย
2 ราย
ผู้ป่วยยืนยันสะสม
หายป่วยและแพทย์อนุญาตให้ออกจากโรงพยาบาล
อยู่ระหว่างการรักษาพยาบาล
ผู้ป่วยยืนยันที่มีอาการรุนแรง
ผู้ป่วยยืนยันที่เสียชีวิต
35 ราย
21 ราย
14 ราย
2 ราย
0 ราย
3. มาตรการในประเทศไทย
วันที่ 24 กุมภาพันธ์2563 กระทรวงศึกษาธิการ ออกหนังสือเวียนไปยังหน่วยงานราชการและ
สถานศึกษาทั่วประเทศ หากมีครูหรือบุคลากรทางการศึกษาและนักเรียนที่เดินทางไปใน 6 พื้นที่เสี่ยง ได้แก่ จีน
ญี่ปุ่น ฮ่องกง เกาหลีไต้หวัน และสิงคโปร์ขอให้ครูหรือบุคลากรทางการศึกษาและนักเรียนที่เดินไปประเทศ
ดังกล่าวข้างต้น หยุดปฏิบัติงานและหยุดเรียน เพื่อเฝ้าระวังอาการเป็นเวลา14 วันตามมาตรการการแพร่ระบาด
ของโรคติดเชื้อไวรัสโคโรนา2019
4. การสื่อสารความเสี่ยงกับประชาชน
● โรคติดเชื้อไวรัสโคโรนา2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission)
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะและไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย
● ภายใน 14 วัน หลังเดินทางกลับจากเมืองอู่ฮั่น หรือเมืองอื่น ๆ ในประเทศจีน หากมีไข้ ร่วมกับอาการ
ทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันทีพร้อมทั้งแจ้งประวัติ
การเดินทางไปประเทศจีน
● หลีกเลี่ยงการไปตลาดที่ขายซากสัตว์ป่าหรือที่มีชีวิต และการสัมผัสโดยไม่ใช้ถุงมือ
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตาจมูก ปาก
โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/index.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข