ฉบับที่ 68 วันที่ 11 มีนาคม 2563 เวลา22.30 น.
1. สถานการณ์ในต่างประเทศ
มีมีรายงานผู้ป่วยยืนยันทั่วโลก รวม 116 ประเทศ 2 เขตบริหารพิเศษ 1 นครรัฐ เรือ Diamond Princess
และเรือ Grands Princess ในวันที่ 11 มีนาคม จำนวน 119,395 ราย มีอาการรุนแรง 5,747 ราย เสียชีวิต 4,300
ราย โดยมียอดผู้ป่วยยืนยันในพื้นที่ที่มีการระบาดอย่างเนื่อง ได้แก่ จีน 80,788 ราย ฮ่องกง 121 ราย มาเก๊า10 ราย
เกาหลีใต้ 7,755 ราย อิตาลี10,149 ราย อิหร่าน 8,042 ราย ฝรั่งเศส 1,784 ราย เยอรมนี1,565 ราย ญี่ปุ่น 587 ราย
สิงคโปร์166 ราย และไต้หวัน 48 ราย
ประเด็นที่น่าสนใจในต่างประเทศ ณ วันที่ 11 มีนาคม 2563
- ประเทศสหรัฐอเมริกาโดยผู้ว่าราชการเมืองนิวยอร์ก ได้ประกาศให้มีเขตกักกัน โรคติดเชื้อไวรัสโคโรนา
2019 ในระยะ1.6 กิโลเมตร จากรอบเมืองทางตอนเหนือของเมืองนิวยอร์ก และมีการทำความสะอาดโรงเรียนใน
เมือง พร้อมทั้งส่งมอบอาหารให้กับบุคคลที่ถูกกักกัน อีกทั้งทำเนียบขาว จัดการประชุมร่วมกับบริษัท เทคโนโลยี
ขนาดใหญ่ เพื่อประสานความร่วมมือและหารือเกี่ยวกับวิธีการควบคุมการระบาดของโรคติดเชื้อไวรัสโคโรนา2019
และบริษัท กูเกิล ออกคำแนะนำให้พนักงานในอเมริกาเหนือทั้งหมด ทำงานจากที่บ้านไปจนถึงวันที่ 10 เมษายนนี้
และประกาศนโยบายเรื่องการลาป่วย หากพนักงานจำเป็นต้องลาป่วยเพราะอาการที่ใกล้เคียงกับโรคติดเชื้อไวรัส
โคโรนา2019 หรือโควิด - 19 หรือไม่สามารถมาทำงานได้เพราะถูกกักตัวว่าต้องสงสัยติดเชื้อไวรัสโคโรนา2019
ยังสามารถได้รับเงินค่าจ้างได้ต่อไป ทั้งพนักงานที่ทำงานเต็มเวลาและพนักงานสัญญาจ้างผ่านบริษัทที่เซ็นสัญญา
ให้มีผลบังคับใช้กับสำนักงานทั่วโลกของบริษัท
- ประเทศออสเตรเลีย เปิดตัวแพคเกจสุขภาพมูลค่า2.4 พันล้านดอลลาร์พร้อมเสนอให้จัดตั้งคลินิกและ
เสนอสิ่งอำนวยความสะดวกที่ไม่ต้องเสียค่าใช้จ่ายให้กับผู้คนเพื่อปรึกษาแพทย์ทางวิดีโอ และได้ขยายการห้ามการ
เดินทางไปประเทศอิตาลีเพื่อป้องกันการแพร่กระจายของไวรัส
- ประเทศญี่ปุ่น โดยคณะรัฐมนตรีอนุมัติร่างมาตรการ “สถานการณ์ฉุกเฉิน” ซึ่งให้สิทธิ์แก่เจ้าหน้าที่เขต
การปกครองในการกำหนดเคอร์ฟิวและหลังจากตรวจสอบผลกระทบที่อาจเกิดขึ้นอย่างรอบคอบหลังจากตัดสินใจ
ประกาศภาวะฉุกเฉิน และทางรัฐบาล ได้เพิ่มกำลังการผลิตให้มากขึ้น และกำหนดบทลงโทษผู้กระทำผิด กรณี
กักตุนสินค้าและขายโก่งราคาจะต้องรับโทษจำคุกเป็นเวลา5 ปีหรือปรับสูงสุด 3 ล้านเยน หรือประมาณ 29,000
ดอลลาร์สำหรับคนฉวยโอกาสจำหน่ายหน้ากากอนามัยทางออนไลน์ในราคาสูงเกินจริง ซึ่งนายกรัฐมนตรีชินโซ อา
เบะผลักดันให้เพิ่มกำลังการผลิตหน้ากากอนามัยทั่วประเทศเป็นสองเท่าหรือราว 600 ล้านชิ้นต่อเดือน เริ่มตั้งแต่
เดือนมีนาคม
- ประเทศเกาหลีใต้ ประธานาธิบดีมุน แจ อิน ประกาศให้ประชาชนสามารถซื้อหน้ากากอนามัยได้คนละ
2 ชิ้นต่อสัปดาห์ที่ร้านขายยาสหกรณ์การเกษตร และที่ทำการไปรษณีย์จากช่วงก่อนหน้านี้ที่ให้ซื้อได้ไม่เกินคนละ
5 ชิ้น
- ประเทศไต้หวัน เป็นประเทศแรกที่ประกาศระงับการส่งออกหน้ากากอนามัยเพื่อให้คนในไต้หวันไดมี้ใช้
อย่างทั่วถึง โดยรัฐบาลไทเป สั่งเพิ่มกำลังการผลิตหน้ากากเป็นสองเท่าขณะนี้สามารถผลิตได้ถึง 10 ล้านชิ้นต่อวัน
จากเดิมผลิตได้ 4 ล้านชิ้นในเดือนมกราคม นอกจากนี้ ผู้ใหญ่ที่มีบัตรประกันสุขภาพสามารถซื้อได้ 3 ครั้งต่อ
สัปดาห์ขณะที่เด็กมีสิทธิ์ซื้อได้ 4 ครั้งต่อสัปดาห์
- ประเทศอินโดนีเซีย เจ้าหน้าที่ตำรวจได้ทำกวาดจับผู้ต้องสงสัยว่ากักตุนหน้ากากอนามัยล็อตใหญ่ทาง
ตอนเหนือของกรุงจาการ์ตารวมไปถึงทลายโรงงานที่ผลิตหน้ากากอนามัยต่ำกว่ามาตรฐาน โดยประธานาธิบดีโจโก
วิโดโด กำชับให้ปราบปรามแหล่งจำหน่ายหน้ากากอนามัยที่แพงเกินจริง
- ประเทศอินเดีย โดยรัฐมนตรีสาธารณสุข ประกาศจำกัดการส่งออกหน้ากากรุ่น N95 ยาพาราเซตามอล
ยาลดไข้ และยาเภสัชกรรมอื่น ๆ จำนวน 25 ชนิดรวมถึงวิตามิน บี1 และบ ี12
- ประเทศสิงคโปร์ระงับการจัดกิจกรรมสำหรับผู้สูงอายุไว้เป็นเวลา14 วัน นับจากวันนี้ โดยมีการเพิ่ม
มาตรการเพื่อป้องกันกลุ่มที่มีความเสี่ยงเป็นพิเศษกับโรคติดเชื้อไวรัสโคโรนา2019
- ประเทศฟิลิปปินส์โดยนายจีซัส ดูแรนเต หัวหน้าทีมอารักขาประธานาธิบดีโรดริโก ดูเตอร์เตของ
ฟิลิปปินส์ออกมาตรการใหม่ “ห้ามสัมผัสประธานาธิบดี” คนที่จะเข้าใกล้ประธานาธิบดีต้องผ่านการคัดกรองอย่าง
ละเอียด
2. สถานการณ์ภายในประเทศ
2.1 การคัดกรองตามนิยามการเฝ้าระวังโรคติดเชื้อไวรัสโคโรนา2019
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่
10 มีนาคม 2563 รวมทั้งสิ้น 34,216 เที่ยวบิน ผู้เดินทางได้รับการคัดกรองสะสมรวม 3,580,930 ราย พบผู้ป่วยที่มี
อาการเข้าได้ตามนิยามการคัดกรองจำนวน 217 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 10 มีนาคม 2563 มียอดการคัดกรองเรือสะสม 743 ลำมีผู้ที่เดินทางได้รับการคัดกรองสะสมรวม 115,934 ราย
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์2563 ถึง 10 มีนาคม 2563 มีผู้ได้รับการคัดกรองสะสมรวม 1,219,478 ราย และการคัดกรองผู้มา
ต่ออายุหนังสือเดินทางที่สำนักงานตรวจคนเข้าเมือง แจ้งวัฒนะตั้งแต่วันที่ 30 มกราคม 2563 ถึง 11 มีนาคม 2563
ได้ทำการคัดกรองรวมทั้งสิ้น 98,278 ราย รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 219 ราย
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
วันที่ 11 มีนาคม 2563 ณ เวลา18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 384
ราย รวมยอดผู้ป่วยสะสมทั้งหมด จำนวน 5,232 ราย รายละเอียดตามตารางที่ 1
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค
ประเภทของผู้ป่วย
จำนวนผู้ป่วย
สะสม
ผู้ป่วยที่มีอาการเข้าได้ตามนิยาม 5,232 ราย
● คัดกรองพบที่สนามบิน (สุวรรณภูมิ(164) ดอนเมือง (42)
ภูเก็ต (8) เชียงใหม่ (3)
● คัดกรองที่ท่าเรือ
217 ราย
2 ราย
● เข้ารับการรักษาที่โรงพยาบาลด้วยตนเอง
(โรงพยาบาลเอกชน 2,088 ราย โรงพยาบาลรัฐ 2,874 ราย)
4,962 ราย
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา
51 ราย
ประเภทของผู้ป่วย
จำนวนผู้ป่วย
สะสม
ผู้ป่วยที่มีอาการเข้าได้ตามนิยาม 5,232 ราย
● พักรักษาตัวเป็นผู้ป่วยใน
(โรงพยาบาลเอกชน 662 ราย โรงพยาบาลรัฐ 705 ราย)
● อาการดีขึ้นและออกจากโรงพยาบาลแล้ว
● สังเกตอาการที่แผนกผู้ป่วยนอกและที่บ้าน
1,367 ราย
3,785 ราย
80 ราย
ผู้ป่วยยืนยันสะสม
• หายป่วยและแพทย์อนุญาตให้ออกจากโรงพยาบาล
• อยู่ระหว่างการรักษาพยาบาล
• เสียชีวิต
ผู้ป่วยยืนยันที่มีอาการรุนแรง
59 ราย
35 ราย
23 ราย
1 ราย
1 ราย
ขณะนี้พบผู้ป่วยยืนยันโรคติดเชื้อไวรัสโคโรนา2019 จำนวน 59 ราย รักษาหายและแพทย์ให้กลับบ้าน
35 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 5,173 ราย ตรวจไม่พบ
เชื้อ 3,490 ราย และอยู่ระหว่างรอผลตรวจทางห้องปฏิบัติการ 1,683 ราย
ผู้ป่วยยืนยันโรคติดเชื้อไวรัสโคโรนา2019 ที่พบในประเทศไทย มีค่ามัธยฐานของอายุเท่ากับ 40 ปี(อายุ
ตั้งแต่ 3 - 74 ปี) เป็นเพศชาย 35 ราย เพศหญิง 24 ราย (ชาย:หญิง = 1.4:1) สัญชาติจีน 26 ราย ไทย 30 ราย อิตาลี
1 ราย อังกฤษ 1 ราย สิงคโปร์1 ราย ประวัติโรคประจำตัวที่พบได้แก่ ความดันโลหิตสูง (4 ราย) ความดันโลหิตสูง
และหัวใจ (1 ราย) หลอดเลือดสมอง (1 ราย) ไวรัสตับอักเสบบี(1 ราย) ประสาทหูเสื่อมและกระดูกพรุน (1 ราย) ไม่มี
โรคประจำตัว (51 ราย) พบผู้ป่วยจากการคัดกรองที่สนามบิน 4 ราย เข้ารักษาในโรงพยาบาลด้วยตนเอง 36 ราย จาก
การติดตามผู้สัมผัส 18 ราย และคัดกรองพบในกลุ่มพลเมืองไทยที่รับกลับจากเมืองอู่ฮั่น 1 ราย
3. มาตรการในประเทศไทย
• นายวิชัย แสงหิรัญวัฒนาผู้จัดการทั่วไป บริษัท โกลบเทค จำกัด โดย นอสตร้าแมพ ได้จัดทำแผนที่พิเศษ
แสดงตำแหน่งสถานพยาบาลในเขตกรุงเทพ และปริมณฑลสำหรับประชาชนกลุ่มเสี่ยงที่มีอาการป่วย
รู้สึกตัวร้อน หรือวัดอุณหภูมิร่างกายได้ตั้งแต่ 37.5 องศาเซลเซียสขึ้นไป ผู้ที่มีอาการทางระบบทางเดิน
หายใจ ได้แก่ ไอ น้ำมูก เจ็บคอ หายใจเร็ว หายใจเหนื่อย หรือหายใจลำบาก และมีประวัติการเดินทาง
กลับจากประเทศกลุ่มเสี่ยง ประกอบอาชีพใกล้ชิดกับนักท่องเที่ยว สัมผัสใกล้ชิดกับผู้ป่วย บุคลากรทาง
การแพทย์ที่สัมผัสกับผู้ป่วย ถือว่าเป็น “ผู้ป่วยเข้าเกณฑ์” ที่สามารถไปขอรับการตรวจเชื้อที่โรงพยาบาล
ตามสิทธิได้ ทั้งสิทธิบัตรทอง และสิทธิประกันสังคมได้ที่โรงพยาบาลของรัฐ ซึ่งจะไม่เสียค่าใช้จ่ายในการ
ตรวจ แต่หากไม่ได้เป็น “ผู้ป่วยเข้าเกณฑ์” ตรวจสอบค่าใช้จ่ายเบื้องต้นของแต่ละโรงพยาบาลเพิ่มเติมได้
ในแอพพลิเคชัน ทั้งนี้ ประกอบด้วยข้อมูลจาก 18 ตำแหน่งบนแผนที่ ได้แก่ 1. รพ. จุฬาลงกรณ์2. รพ.
ราชวิถ ี3. รพ. รามาธิบดี4. รพ. วิชัยยุทธ 5. รพ. บางปะกอก 9 อินเตอร์แนชั่นแนล 6. รพ. พญาไท 2 7.
รพ. พญาไท 3 8. รพ. แพทย์รังสิต 9. รพ. ศิริราชปิยมหาราชการุณย์10. สถาบันบำราศนราดูร 11. รพ.
กรุงเทพคริสเตียน 12. รพ. พระราม 9 13. รพ. เปาโลเมโมเรียล 14. รพ. เปาโลเมโมเรียลโชคชัย 4 15.
รพ. เปาโลเมโมเรียลสมุทรปราการ 16. รพ. เปาโลเมโมเรียลรังสิต 17. รพ. เปาโลเมโมเรียลเกษตร และ
18. รพ. เปาโลเมโมเรียลพระประแดง
• รัฐบาล สั่งห้ามส่งออกหน้ากากอนามัย โดยผู้ผลิตหน้ากากอนามัยของรัฐที่มีทั้งหมด 11 แห่ง จะต้องส่ง
สินค้าไปยังกระทรวงพาณิชย์ซึ่งจะเป็นศูนย์กระจายสินค้าจุดเดียวของรัฐบาลเท่านั้น สำหรับผู้ที่ต้องการ
หน้ากากอนามัยอย่างเร่งด่วน จะมีทางเลือกเดียว คือต้องไปต่อคิวซื้อที่กระทรวงพาณิชย์ในเวลา04.00
น. และสามารถซื้อได้มากสุดคนละ4 ชิ้น
• กระทรวงสาธารณสุข เตือนให้ประชาชนชาวไทยหลีกเลี่ยงการเดินทางไปประเทศสเปน ซึ่งถือเป็น
ประเทศที่มีการระบาดอย่างต่อเนื่องอีกหนึ่งประเทศ
• พล.อ.ประยุทธ์จันทร์โอชานายกรัฐมนตรีและคณะแถลงมาตรการรองรับโคโรนาที่ทำเนียบรัฐบาล โดย
มีมติให้ยกเลิกวีซ่าVOA 18 ประเทศ และฟรีวีซ่า4 ประเทศ ตั้งแค่บัดนี้เป็นต้นไปหากนักท่องเที่ยวจะ
เข้ามาให้ประสานขอวีซ่าจากสถานทูตและมีใบรับรองแพทย์อายุไม่เกิน 3 วันก่อนเดินทาง และประกาศ
ยกเลิกศูนย์กักกันควบคุมโรคติดเชื้อไวรัสโคโรนา2019 ของรัฐทั่วประเทศและให้กักตัวที่บ้านแทน โดยมี
เจ้าหน้าที่ดูแลเข้ม พร้อมสั่งการให้เอาผิดทันทีหากไม่ให้ความร่วมมือ โดยนายกรัฐมนตรีย้ำว่ายังอยู่ใน
ระยะ2 แต่ต้องเข้มงวดในการเข้าประเทศมากขึ้น
• ดีอีเอส เป็นเจ้าภาพหารือ สำนักงานคณะกรรมการกิจการกระจายเสียง กิจการโทรทัศน์และกิจการ
โทรคมนาคมแห่งชาติหรือ กสทช. ขอความร่วมมือค่ายมือถือทั้ง 5 ค่าย พัฒนาแอพพลิเคชั่นเฝ้าระวังโรค
ติดเชื้อไวรัสโคโรนา2019 หรือโควิด - 19 กับผู้ที่เดินทางจากต่างประเทศมายังไทย พร้อมใช้จริงวันที่ 12
มีนาคมนี้ สำนักงานพัฒนาวิทยาศาสตร์และเทคโนโลยีแห่งชาติหรือ สวทช. รับหน้าที่เป็นผู้คิดค้นแอพฯ
ยันตัวระบบไม่ได้ติดตามตัวทุกคน
• สายการบินไทยแอร์เอเชีย(เที่ยวบิน FD) ประกาศหยุดบินชั่วคราว เที่ยวบินเข้าออกคุนหมิง เซินเจิน กวาง
โจว ฮ่องกง และมาเก๊าตั้งแต่วันที่ 11 -31 มีนาคม 2563 เพื่อตอบสนองต่อมาตรการการควบคุมการ
แพร่ระบาดของ COVID-19
• ประเทศไทย - สาธารณรัฐประชาชนจีน ร่วมแลกเปลี่ยนองค์ความรู้ป้องกันโรคติดเชื้อไวรัสโคโรนา2019
หรือโควิด - 19 พร้อมสานต่อความร่วมมือช่วยเหลือสู้ภัยดังกล่าว จีนรับมือได้และประกาศพร้อมช่วยไทย
ทั้งวัสดุอุปกรณแ์ละหน้ากากอนามัยทางการแพทย์
• ธนาคารกรุงไทย ปิดให้บริการแลกเงินต่างประเทศ เพื่อยกระดับการเฝ้าระวังและป้องกันการระบาดของ
โรคติดเชื้อไวรัสโคโรนา2019 (COVID - 19) ตามมาตรการกระทรวงสาธารณสุขอย่างเข้มงวด โดยเฉพาะ
ความปลอดภัยของลูกค้าและประชาชน ตลอดจนลดความเสี่ยงการปฏิบัติงานของพนักงาน
• จังหวัดสงขลาโดยเทศบาลนครหาดใหญ่ ประกาศยกเลิกจัดงานประเพณีสงกรานต์และมิดไนท์สงกรานต์
ประจำปี2563 ระหว่างวันที่ 12 - 13 เมษายน 2563 เผยประชาชนในพื้นที่เห็นด้วย
• ม.ร.ว. จัตุมงคล โสณกุล รัฐมนตรีว่าการกระทรวงแรงงาน ประกาศหาก ผีน้อย ไม่รายงานตัวอาจขึ้นบัญชี
ห้ามทำงานต่างประเทศและทางภาครัฐมีการกำหนดมาตรการคัดกรองให้การเดินทางกลับของคนไทยที่
เดินทางมาจากประเทศเสี่ยงในทุกเมืองของเกาหลีใต้ ทุกคนจะต้องถูกคัดกรองทรี่สนามบินอย่างเข้มงวด
4. การสื่อสารความเสี่ยงกับประชาชน
● โรคติดเชื้อไวรัสโคโรนา2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (Local transmission)
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะและไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา2019 ภายในประเทศ
ได้แก่ จีน ฮ่องกง มาเก๊าเกาหลีใต้ อิตาลีอิหร่าน ไต้หวัน สิงคโปร์เยอรมนีฝรั่งเศส ญี่ปุ่น และสเปน หากมี
ไข้ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันท ีพร้อม
ทั้งแจ้งประวัติการเดินทางไปในเมืองของประเทศดังกล่าวข้างต้นร่วมด้วย
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตาจมูก ปาก
โดยไม่จำเป็น
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้าแก้วน้ำผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
● รับประทานอาหารปรุงสุกร้อน
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา2019 ได้ที่
https://ddc.moph.go.th/viralpneumonia/index.php
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา2019
กรมควบคุมโรค กระทรวงสาธารณสุข