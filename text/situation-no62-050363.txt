   
 
ฉบับที่ 62 วันที่ 5 มีนาคม 2563 เวลา 22.30 น. 
1. สถานการณ์ในต่างประเทศ 
มีรายงานผู้ป่วยย ืนย ันทั่วโลก รวม 82 ประเทศ 2 เขตบริหารพิเศษ และเร ือ Diamond Princess                  
ในวันที่ 5 มีนาคม จำนวน 95,607 ราย มีอาการรุนแรง 6,420 ราย เสียชีวิต 3,287 ราย โดยมียอดผู้ป่วยยืนยันใน
พื้นที่ที่มีการระบาดอย่างเนื่อง ได้แก่ จีน 80,430 คน ฮ่องกง 105 คน มาเก๊า 10 ราย  เกาหลีใต้ 5,766 ราย อิตาลี 
3,089 ราย อิหร่าน 2,922 ราย เยอรมนี 349 ราย ญี่ปุ่น 331 ราย ฝรั่งเศส 285 ราย สิงคโปร์ 112 ราย และไต้หวัน 
42 ราย  
ประเด็นที่น่าสนใจในต่างประเทศ ณ วันที่ 5 มีนาคม 2563 
- ประเทศอิตาลี มีการสั่งปิดโรงเรียนและมหาวิทยาลัยทั่วประเทศตั้งแต่วันนี้ (5 มี.ค.) จนถึง 15 มี.ค. 
หลังจากที่มีการวิเคราะห์รูปแบบการระบาดของโรคติดเชื้อไวรัสโคโรนา 2019 พร้อมทั้งแจ้งว่าโรงเรียนและ
มหาวิทยาลัยสามารถสอนหนังสือต่อไปได้ผ่านระบบเรียนรู้ทางไกลเพื่อควบคุมการระบาดของโรค 
- ประเทศสหรัฐอเมริกา มียืนยันการเสียชีวิตของชายวัย 71 ปี ผู้ป่วยโรคติดเชื้อไวรัสโคโรนา 2019 ราย
แรกของรัฐแคลิฟอร์เนียซึ่งมีปัญหาสุขภาพอยู่แล้ว บริษัทผู้ให้บริการเรือสำราญปริ้นเซสครูสได้ประกาศยุติการ
เดินเรือเที่ยวปัจจุบันก่อนกำหนดและให้เดินทางกลับซานฟรานซิสโกทันทีพร้อมกับแนะนำการปฏิบัติตัวให้
ผู้โดยสารติดต่อแพทย์หากมีอาการป่วย ให้ผู้โดยสารอยู่ในห้องจนกว่าจะได้รับการตรวจจากแพทย์ประจำเรือและ
ยืนยันว่าไม่ติดเชื้อ นอกจากนี้สภาสหรัฐฯ อนุมัติงบประมาณกว่า 2 แสนล้านบาท เพื่อจัดซื้ออุปกรณ์ตรวจหาโรค
ติดเชื้อไวรัสโคโรนา 2019 แจกจ่ายให้โรงพยาบาลทั่วประเทศ โดยเฉพาะโรงพยาบาลในพื้นที่เสี่ยง 
- ประเทศฮ่องกง มีการยืนยันผลตรวจสุนัขป่วยด้วยโรคติดเชื้อไวรัสโคโรนา 20119 จากเจ้าของ หลังจากที่
ตรวจพบเชื้ออ่อนในร่างกายสุนัข ซึ่งถือเป็นกรณีแรกที่พบว่ามีการติดเชื้อจากคนสู่สัตว์ อย่างไรก็ตามยังไม่มี
หลักฐานที่แน่ชัดว่าการติดโรคของสัตว์เลี้ยงอย่างสุนัขจะทำให้เกิดการแพร่เชื้อกลับมาสู่คนหรือไม่ นอกจากนี้
เจ้าหน้าที่ยังแนะนำว่าการดูแลสัตว์เลี้ยงอย่างถูกสุขลักษณะสามารถช่วยให้ไม่เกิดการติดโรคได้ 
- ประเทศจีน ทีมนักวิจัยตรวจสอบพบไวรัสโคโรนา 2019 มี 2 ชนิด ซึ่งเป็นข้อบ่งชี้ว่าอาจมีการกลายพันธุ์
ของไวรัสอย่างน้อย 1 ครั้ง โดยพบว่าไวรัสโคโรนา 2019 ชนิดที่หนึ่งลุกลามเร็วกว่าซึ่งพบมากกว่า 70% ของ
ตัวอย่างที่นำมาวิเคราะห์ ส่วนอีก 30% เป็นไวรัสชนิดที่ลุกลามช้ากว่า การเปลี่ยนแปลงในตัวไวรัสอาจมีสาเหตุ
จากการกลายพันธุ์และการคัดเลือกโดยธรรมชาติ ไม่ใช่การรวมกันใหม่ของยีน ซึ่งแสดงให้เห็นถึงความจำเป็น
เร่งด่วนที่จะต้องศึกษาข้อมูลเพิ่มเติมอย่างครอบคลุม 
- ประเทศไต้หวัน รัฐบาลท้องถิ่นปรับเงินชายรายหนึ่งจำนวน 1 ล้านดอลลาร์ไต้หวัน (ราว 1 ล้านบาท) โดย
ใช้ข้อมูลทางการเงินของชายคนดังกล่าวมาประกอบเพื่อลงโทษ เนื่องจากมีพฤติกรรมจงใจหลบหนีไม่ยอมเข้า
มาตรการกักตัวหลังกลับจากจีนตามคำสั่งของรัฐบาล ทั้งละเมิดต่อกฎหมายควบคุมโรคติดต่อ ทำให้เกิดอันตราย
ต่อสาธารณะส่วนรวม 
- สถาบันวิจัย Damo Academy อาลีบาบา ได้พัฒนาระบบปัญญาประดิษฐ์หรือนวัตกรรม AI ซึ่งสร้างเพื่อ
จับเชื้อไวรัสโคโรนาในร่างกายของมนุษย์โดยเฉพาะ โดยระบบ AI สามารถทำงานผ่านเครื่อง CT สแกน และ
ตรวจจับโรคได้แม่นยำถึง 96% อีกทั้งใช้ระยะเวลาประมวลผลเพียงไม่กี่วินาทีเท่านั้น 
- ประเทศอิหร่าน สมาชิกรัฐสภาอิหร่านประมาณ 8% ของ ส.ส.ทั้งหมดในสภาติดเชื้อไวรัสโคโรนาส่งผลให้
การประชุมรัฐสภาอิหร่านต้องระงับไว้ก่อนโดยไม่มีกำหนดการเปิดประชุมสภาครั้งถัดไป และได้มีคำสั่งให้ ส.ส. งด
   
 
การพบปะประชาชน นอกจากนี้ได้มีการสั่งปิดโรงเรียนและมหาวิทยาลัย ระงับการจัดงานทางวัฒนธรรมและกีฬา 
ตลอดจนลดชั่วโมงการทำงาน และคาดโทษการกักตุนหน้ากากอนามัยและเวชภัณฑ์ 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
4 มีนาคม 2563 รวมทั้งสิ้น 23,527 เที่ยวบิน ผู้เดินทางได้รับการคัดกรองสะสมรวม 3,338,710 ราย พบผู้ป่วยที่มี
อาการเข้าได้ตามนิยามการคัดกรองจำนวน 141 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 4 มีนาคม 2563 มียอดการคัดกรองเรือสะสม 579 ลำ มีผู้ที่เดินทางได้รับการคัดกรองสะสมรวม 107,616 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์ 2563 ถึง 4 มีนาคม 2563 มีผู้ได้รับการคัดกรองสะสมรวม 749,187 ราย และการคัดกรองผู้มาต่อ
อายุหนังสือเดินทางทีส่ำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 5 มีนาคม 2563 ได้ทำ
การคัดกรองรวมทั้งสิ้น 83,672 ราย รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออกประเทศ 
จำนวน 143 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 5 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 128 ราย 
รวมยอดผู้ป่วยสะสมทั้งหมด จำนวน 4,023 ราย รายละเอียดตามตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม   4,023 ราย 
● คัดกรองพบที่สนามบิน (สุวรรณภูมิ (102)  ดอนเมือง (28)    
ภูเก็ต (8) เชียงใหม่ (3)) 
● คัดกรองที่ท่าเรือ 
141 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 1,957 ราย โรงพยาบาลรัฐ 1,872 ราย) 
 3,829 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 51 ราย 
ผู้ป่วยที่มีอาการเข้าได้ตามนิยาม 4,023 ราย 
● พักรักษาตัวเป็นผู้ป่วยใน 
(โรงพยาบาลเอกชน 894 ราย โรงพยาบาลรัฐ 737 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,631 ราย 
 
    2,352 ราย 
     40 ราย 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
47 ราย  
31 ราย 
15 ราย 
   
 
ประเภทของผู้ป่วย 
จำนวนผู้ป่วย  
สะสม 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
1 ราย 
1 ราย 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 47 ราย รักษาหายและแพทย์ให้กลับบ้าน 
31 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 3,976 ราย ตรวจไม่พบ
เชื้อ 2,320 ราย และอยู่ระหว่างรอผลตรวจทางห้องปฏิบัติการ 1,656 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 35 ปี (อายุ
ตั้งแต่ 3-74 ปี) เป็นเพศชาย 26 ราย เพศหญิง 21 ราย (ชาย:หญิง = 1.1:1) สัญชาติ จีน 26 ราย ไทย 20 ราย ประวัติ
โรคประจำตัวที่พบได้แก่ ความดันโลหิตสูง (4 ราย) ความดันโลหิตสูงและหัวใจ (1 ราย) หลอดเลือดสมอง (1ราย) 
ไวรัสตับอักเสบ B (1 ราย) ประสาทหูเสื่อมและกระดูกพรุน (1 ราย) ไม่มีประวัติ (35 ราย) เกิดจากการคัดกรองที่
สนามบิน 4 ราย เข้ารักษาในโรงพยาบาลด้วยตนเอง 29 ราย จากการติดตามผู้สัมผัส 13 ราย และคัดกรองพบในกลุ่ม
พลเมืองไทยที่รับกลับจากเมืองอู่ฮั่น 1 ราย  
3. มาตรการในประเทศไทย 
• กระทรวงสาธารณสุขได้มีการออกประกาศ เรื่อง ท้องที่นอกราชอาณาจักรที่เป็นเขตติดต่อโรคอันตราย 
กรณีโรคติดเชื้อไวรัสโคโรนา 2019 หรือโรคโควิค 19 (Coronavirus Disease 2019 (COVID-19)) พ.ศ. 
2563 ประกาศ ณ วันที่ 5 มีนาคม 2563 โดยระบุประเทศสาธารณรัฐเกาหลี สาธารณรัฐประชาชนจีน 
สาธารณรัฐอิตาลี และสาธารณรัฐอิสลามอิหร่าน เป็นเขตโรคติดต่ออันตราย โดยจะมีผลบังคับใช้ตั้งแต่
วันที่ 6 มีนาคม 2563 
• โรงพยาบาลวชิรพยาบาลได้ชี้แจงว่าในช่วงสัปดาห์ที่ผ่านมามีการใช้หน้ากากอนามัยทางการแพทย์เพิ่มขึ้น
ประมาณ 3 เท่าอีกทั้งมีความต้องการใช้ในปริมาณที่เพิ่มขึ้นอย่างรวดเร็ว ทำให้เกิดความขาดแคลนและ
ยากลำบากในการจัดซื้อให้เพียงพอในอนาคต จึงได้เปลี่ยนแนวทางปฏิบัติโดยให้ แจกหน้ากากอนามัย
ให้กับบุคลากรทางการแพทย์เป็นรายบุคคลเพื่อไปปฏิบัติงานตามหน่วยงานต่าง ๆ และหากปนเปื้อนสาร
คัดหลั่งสามารถเบิกใช้เพิ่มเติมได้ นอกจากนี้ได้มีการสั่งตัดหน้ากากอนามัยแบบผ้าชนิดที่สามารถสอด
หน้ากากอนามัยทางการแพทย์เป็นไส้กรองชั้นในให้กับบุคลากรที่มี ความเสี่ยงต่ำใช้เพิ่มเติมเพื่อความ
ปลอดภัยของบุคลากรทุกคน 
• ร้านหมูกระทะแห่งหนึ่งในจังหวัดเชียงรายได้แสดงความรับผิดชอบต่อสังคมโดยการปิดร้านทำความสะอาด
ครั้งใหญ่หลังจากที่กลุ่มแรงงานไทยที่กลับจากประเทศเกาหลีได้ไปกินหมูกระทะพร้อมกับครอบครัวโดยไม่มี
การกักตัว 14 วันตามมาตรการที่รัฐบาลได้ประกาศไว้ 
• เอ็มเค เรสโตรองค์ สาขาเซ็นทรัล ปิ่นเกล้า ได้มีการระงับการให้บริการตั้งแต่เวลา 15.30 น. ของวันที่ 5 มี.ค. 
2563 เพื่อทำความสะอาดพร้อมฆ่าเชื้อโรค เนื่องจากมีลูกค้าเดินทางไปประเทศกลุ่มเสี่ยงและไม่ได้เฝ้าระวัง
อาการ 14 วันเข้าใช้บริการ โดยจะเปิดให้บริการตามปกติอีกครั้งในวันที่ 6 มี.ค. 2563 
• กระทรวงการคลังเตรียมเสนอมาตรการบรรเทาผลกระทบจากการระบาดของโรคติดเชื้อไวรัสโคโรนา 2019 
ผ่านที่ประชุมคณะรัฐมนตรี โดยจะแจกเงินแก่กลุ่มผู้มีรายได้น้อย กลุ่มอาชีพอิสระ และภาคเกษตร ประมาณ 
   
 
1,000-2,000 บาท เพื่อช่วยเหลือค่าครองชีพ ส่วนผู้ที่มีรายได้ระดับปานกลางจะช่วยภาระหนี้บัตรเครดิตเพื่อ
บรรเทาผลกระทบจากโคโรนาไวรัส 
• เทศบาลเมืองแสนสุขได้ประกาศงดการจัดงานประเพณีก่อพระทราย วันไหลบางแสนประจำปี 2563 ใน
วันที่ 16-17 เม.ย. 2563 เพื่อหลีกเลี่ยงความเสี่ยงของการระบาดโรคติดเชื้อไวรัสโคโรนา 2019 อีกทั้งขอ
ความร่วมมืองดการเล่นสาดน้ำในช่วงประเพณีสงกรานตในทุกกรณีเนื่องจากอาจเกิดการแพร่กระจายของ
เชื้อโรคจากการสาดน้ำด้วย 
• เทศบาลนครขอนแก่นได้ตัดสินใจงดกิจกรรมถนนข้าวเหนียวในเทศกาลสงกรานต์ รวมถึงการจัดขบวนแห่
นางสงกรานต์ แต่ยังมีการจัดกิจกรรมตามขนมธรรมเนียมประเพณีและวัฒนธรรมประจำถิ่นเนื่องในวัน
สงกรานต์ วันปีใหม่ไทย และวันครอบครัว ด้วยกิจกรรมการทำบุญตักบาตร การขนทรายเข้าวัด 
การละเล่นแบบไทยที่ไม่เอิกเกริกหรือการจัดกิจกรรมขนาดใหญ่ และกิจกรรมการรดน้ำดำหัวผู้สูงอายุใน
ชุมชน เพื่อป้องกันความเสี่ยงของการระบาดของโรคติดเชื้อไวรัสโคโรนา 2019 
• ไปรษณีย์ไทยได้มีมาตรการป้องกันการแพร่กระจายของไวรัสโคโรนา 2019 เพื่อความปลอดภัยในการ
ให้บริการโดยจัดให้มีบริการเจลทำความสะอาดมือและเพิ่มความถี่ในการทำความสะอาดทุกครึ่งชั่ว โมง 
โดยเฉพาะจุดให้บริการลูกค้า เช่น ที่จับประตู จุดกดบัตรคิว เก้าอี้ เคาน์เตอร์ให้บริการ สำหรับพนักงาน
ไปรษณีย์ได้มีการมอบหน้ากากอนามัยให้แก่เจ้าหน้าที่ที่ใกล้ชิดลูกค้าและมีมาตรการสั่งห้ามบุคลากร
เดินทางในประเทศกลุ่มเสี่ยง อีกทั้งแนะนำวิธีการป้องกันตัวเองโดยใส่หน้ากากอนามัย ล้างมือเป็นประจำ 
และหากพบว่ามีอาการผิดปกติของร่างกาย ให้รีบพบแพทย์ทันที รวมถึงการงดใช้สิ่งของร่วมกับผู้อื่นและ
หลีกเลี่ยงการอยู่ในพื้นที่ที่มีคนหนาแน่น 
• นายจุรินทร์ ลักษณวิศิษฐ์ รองนายกรัฐมนตรีและรัฐมนตรีว่าการกระทรวงพาณิชย์ ได้ชี้แจงมติ ครม. และ
คำสั่งคณะกรรมการว่าด้วยราคาสินค้าและบริการ (กกร.) ว่าหน้ากากอนามัยทั้งหมดจะถูกบริหารโดย
ศูนย์กระจายหน้ากากอนามัย เพื่อกระจายไปยังภาคส่วนต่าง ๆ โดยกระทรวงสาธารณสุขบริหารร่วมกับ
กระทรวงพาณิชย์ โดยมีตัวแทนคือรองเลขาธิการสำนักงานคณะกรรมการอาหารและยา องค์กรเภสัช
กรรม และผู้แทนจากโรงพยาบาลต่าง ๆ ทั้งนี้ ครม.มีมติเห็นชอบให้ขายหน้ากากอนามัยที่ราคา 2.50 
บาท โดยรัฐบาลจะรับภาระต้นทุนส่วนเกิน สำหรับการจัดสรรหน้ากากอนามัยจะแบ่งให้กระทรวง
สาธารณสุข 700,000 ชิ้น โดยให้กระจายไปยังสถานพยาบาลทั้งหมดในประเทศ ส่วนที่เหลืออีกประมาณ 
500,000 ชิ้น จะกระจายไปยังกลุ่มเสี่ยงอื่น ๆ รวมทั้งประชาชนทั้งประเทศ 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด  หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
   
 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน ฮ่องกง มาเก๊า ไต้หวัน ญี่ปุ่น สิงคโปร์ เกาหลีใต้  เยอรมัน ฝรั่งเศส อิตาลี และอิหร่าน หากมีไข้ 
ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันท ีพร้อมทั้ง
แจ้งประวัติการเดินทางไปในเมืองของประเทศดังกล่าวข้างต้นร่วมด้วย 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
