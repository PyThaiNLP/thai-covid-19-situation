   
 
ฉบับที่ 119 วันที่ 1 พฤษภาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 209 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 1 พฤษภาคม จำนวน 3,319,856 ราย มีอาการรุนแรง 
50,869 ราย เสียชีวิต 234,279 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 
1,095,304 ราย สเปน 239,639 ราย อิตาลี 205,463 ราย สหราชอาณาจักร 171,253 ราย ฝรั่งเศส 167,178 ราย 
เยอรมนี 163,009 ราย ตุรกี 120,204 ราย รัสเซีย 114,431 ราย อิหร่าน 94,640 ราย และบราซิล 87,187 ราย ส่วน
จีน เป็นอันดับที่ 11 มีจำนวนผู้ป่วย  83,959 ราย (รวม ฮ่องกง 1,040 ราย มาเก๊า 45 ราย)  
ประเด็นที่น่าสนใจในต่างประเทศ ณ วันที่ 1 พฤษภาคม 2563  
- สาธารณประชาชนจีน สำนักข่าวซินหัวรายงานว่า ยอดการจองตั๋วเครื่องบิน และการจองอื่นๆที่
เกี่ยวกับการท่องเที่ยวพุ่งสูงขึ้นอย่างชัดเจน หลังประกาศว่า กรุงปักกิ่งจะลดระดับมาตรการรับมือภาวะฉุกเฉินของ
โรคติดเชื้อไวรัสโคโรนา 2019 จากระดับสูงสุดลงมาอยู่ที่ระดับ 2 ตั้งแต่วันที่ 30 เมษายน 2563 ทำให้ผู้เดินทางมา
จากภูมิภาคที่มีความเสี่ยงต่ำในจีนไม่จำเป็นต้องกักตัวที่บ้านเป็นเวลา 14 วันหลังเดินทางมาถึงกรุงปักกิ่ง และกลุ่ม
คนที่อยู่ในระหว่างการกักตัวแบบรวมหมู่ หรือเฝ้าดูอาการอยู่ที่บ้านไม่จำเป็นต้องกักตัวอีกต่อไป ภายใน 30 นาที
หลังประกาศลดระดับ ยอดการค้นหาตั๋วเครื่องบินบนเว็ปไซต์ qunar.com ซึ่งเป็นผู้ให้บริการท่องเที่ยวชั้นนำ
เพิ่มขึ้นอย่างรวดเร็ว  เมื่อวันที่ 1 พฤษภาคม 2563 นอกจากนี้มีการยกระดับการตรวจหาผู้ติดเชื้อ เช่น ตรวจ
นักเรียนก่อนที่จะอนุญาตให้เข้าสู่ห้องเรียน และประชาชนต้องตรวจร่างกายก่อนเดินทางไปยังจังหวัดอื่นๆ จึงมี
การเร่งผลิตอุปกรณ์ตรวจโรคดังกล่าวให้ได้มากกว่า 4 ล้านชิ้นต่อวันภายในต้นเดือนที่ผ่านมา  
- ประเทศรัสเซีย มีรายงานว่านายกรัฐมนตรีติดเชื้อโรคไวรัสโคโรนา 2019 และอยู่ระหว่างการกัก
และรักษาตัวอยู่ในโรงพยาบาล ทั้งนี้รัฐบาลขอให้ประชาชนพักอยู่ที่บ้าน แม้ว่า อากาศจะเริ่มอบอุ่นขึ้นและเหมาะ
แก่การออกเดินทางพักผ่อน ท่องเที่ยว นอกจากนี้สิ่งที่เป็นปัญหาสำคัญ คือ อุปกรณ์ป้องกันส่วนบุคคลที่แจกจ่าย
ให้กับบุคลากรทางการแพทย์ เริ่มไม่เพียงพอ เนื่องจากพบผู้ป่วยจำนวนมากในประเทศ 
- ประเทศอิตาลี กระทรวงคมนาคม เตรียมเปิด 2 สนามบิน ในวันที่ 4 พฤษภาคมนี้ ได้แก่ ท่า
อากาศยานชัมปิโนในกรุงโรมและเปโรโตลาในเมืองฟลอเรนซ์ หลังมาตรการล็อกดาวน์เพื่อควบคุมการแพร่ระบาด
โรคติดเชื้อไวรัสโคโรนา 2019 จะหมดลงในวันที่ 4 พฤษภาคม ทั้งนี้เชื่อว่าข้อจำกัดต่าง ๆ จะถูกขยายเวลาออกไป 
แต่คาดว่าผู้คนหลากหลายอาชีพจะได้รับอนุญาตให้กลับไปทำงาน ขณะที่การเดินทางระหว่างแคว้นจะได้รับ
อนุญาตเป็นกรณีๆไป จากนั้นสัปดาห์ต่อไป ๆ ธุรกิจต่าง ๆจะได้รับอนุญาตให้กลับมาเปิดปฏิบัติการเพิ่มเติม  
- ประเทศอังกฤษ รายงานความก้าวหน้าของโครงการความร่วมมือระหว่างบริษัทกับ
มหาวิทยาลัย อ๊อกซ์ฟอร์ด ในการร่วมกันพัฒนาและผลิตวัคซีนต้านไวรัสโคโรนา 2019 ซึ่งเข้าสู่การทดลอง
ทางคลินิกระยะ 1 เมื่อช่วงสัปดาห์ที่ผ่านมา คาดว่าน่าจะทราบผลเกี่ยวกับประสิทธิภาพของวัคซีนภายใน
เดือนมิถุนายน-กรกฎาคมนี้ 
 
   
 
- ประเทศคอโมโรส ประธานาธิบดีประกาศว่า พบผู้ติดเชื้อโรคติดเชื้อไวรัสโคโรนา 2019 รายแรก 
เป็นชายวัย 50 ปีมีประวัติเดินทางไปฝรั่งเศส ทำให้กลายเป็นประเทศที่ 2 ในแอฟริกาที่มีผู้ติดเชื้อดังกล่าว และ
รัฐบาลได้ประกาศห้ามประชาชนออกนอกเคหสถานยามวิกาลเมื่อสัปดาห์ที่แล้ว เพื่อควบคุมการแพร่ระบาดของ
โรค ขณะที่หมู่เกาะในมหาสมุทรอินเดียและเลโซโท เป็นเพียง 2 ประเทศในทวีปแอฟริกาที่ปราศจากการยืนยนัผู้
ติดเชื้อไวรัสโคโรนา 
- ประเทศฝรั่งเศส กระทรวงกีฬา ออกคำแนะนำแก่ผู้ที่จะออกกำลังกายด้วยการวิ่งและขี่จักรยาน 
ต้องเว้นระยะห่างกันอย่างน้อย 10 เมตร หลังจากรัฐบาลจะผ่อนคลายคำสั่งที่ให้ผู้คนอยู่แต่ที่พักอาศัย สิ้นสุดลงใน
วันที่ 11 พฤษภาคมนี้ เดิมทีรัฐบาลเตือนประชาชนให้มีระยะห่างจากผู้อื่น 1 เมตร แต่มีผลการศึกษาว่าระยะ 1 
เมตรไม่พอสำหรับนักวิ่งและนักปั่นจักรยานเนื่องจากกิจกรรมที่ใช้ความเร็วจะทำให้เชื้อในอากาศฟุ้งกระจาย
มากกว่าการยืนนิ่งส่วนการออกกำลังกายอื่น เช่น โยคะ และ เทนนิส แนะนำให้มีพื้นที่ส่วนตัวราว 4 ตรม. และ
ไม่ให้อนุญาตให้ชุมนุมกันเกิน 10 คน ไม่ว่าทำกิจกรรมประเภทใดก็ตาม 
- สาธารณรัฐเกาหลี โดยกระทรวงสาธารณสุขผลิตวิดีโอสำหรับเด็กในช่วงสัปดาห์สุขภาพเด็ก
ระหว่างวันที่ 1 – 5 พฤษภาคม 2563 เช่น การเล่นในร่ม และการล้างมือด้วยสบู่หรือแอลกอฮอล์ เพื่อให้เด็กๆ
สนุกสนานกับครอบครัวที่บ้าน โดยจะปล่อยทีละรายการผ่าน You Tube ในวันที่ 1 – 5 พฤษภาคม 2563 
- ประเทศญี่ปุ่น ประกาศล็อกดาวน์เกาะฮอกไกโด อีกครั้งในวันที่ 29 เมษายน 2563 เมื่อพบการ
ระบาดรอบที่ 2 หลังจากยอดผู้ติดเชื้อรายใหม่มีจำนวนมากถึง 176 รายในช่วงสัปดาห์ที่ผ่านมา ซึ่งได้ผ่อนคลาย
มาตรการล็อกดาวน์ไปเมื่อวันที่ 19 มีนาคม 2563  
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
30 เมษายน 2563 รวมทั้งสิ้น 37,973 เที่ยวบิน ผู้เดินทางได้รับการคัดกรองสะสมรวม 4,415,905 ราย พบผู้ป่วยที่มี
อาการเข้าได้ตามนิยามการคัดกรองจำนวน 956 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 30 เมษายน 2563 มียอดการคัดกรองเรือสะสม 2,008 ลำ มีผู้ที่เดินทางได้รับการคัดกรองสะสมรวม 140,733 
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 30 เมษายน 2563 มีผู้ได้รับการคัดกรองสะสมรวม 1,861,599 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
1 พฤษภาคม 2563 ได้ทำการคัดกรองรวมทั้งสิ้น 167,834 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 958 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค   
วันที่ 1 พฤษภาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
4,164 ราย รวมยอดผู้ป่วยสะสมทั้งหมด จำนวน 70,535 ราย รายละเอียดตามตารางที่ 1 
 
 
 
 
   
 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวน
ผู้ป่วย  
สะสม 
ผู้ป่วยที่มีอาการเข้าได้ตามนิยาม 70,535 ราย 
● คัดกรองพบที่สนามบิน (สุวรรณภูมิ (887)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
    956 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 29,233 ราย โรงพยาบาลรัฐ 39,775 ราย 
และอยู่ระหว่างการสอบสวน 481 ราย) 
 69,489ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ   
อู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   2,960 ราย    
2,732 ราย 
     174 ราย 
       54 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
   2,960 ราย    
2,450 ราย 
510 ราย 
 81 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 2,960 ราย รักษาหายและแพทย์
ให้กลับบ้าน 2,732 ราย ผู้ป่วยยืนยันที่เสียชีวิต 54 ราย  
ตั้งแต่วันที่ 18 มกราคม ถึงวันที่ 24 เมษายน 2563 (สัปดาห์ที่ 17) มีจำนวนการตรวจวินิจฉัยโรคติดเชื้อไวรัส
โคโรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี RT-
PCR ทั้งหมด 178,083 ตัวอย่าง คิดเป็นจำนวนการตรวจวินิจฉัยเฉลี่ยวันละ 3,700 ราย แบ่งเป็นผู้ป่วยที่มีอาการตาม
นิยามการเฝ้าระวังโรค 55,486 ราย และผู้ป่วยที่มีอาการไม่เข้าเกณฑ์การเฝ้าระวังโรค 122,597 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 1 พฤษภาคม  ไม่พบผู้ป่วยยืนยันที่มีประวัติ
เดินทางมาจากต่างประเทศ  ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 81 ราย เป็นคนไทย
ที่กลับมาจากประเทศอินโดนีเซีย 62 ราย สหรัฐอเมริกา 9 ราย สหรัฐอาหรับเอมิเรตส์ 4 ราย  สหราชอาณาจักร 2 
ราย เนเธอร์แลนด์ 1 ราย และมาเลเซีย 3 ราย แบ่งเป็น จังหวัดสงขลา 18 ราย สตูล 19 ราย ปัตตานี 12 ราย ยะลา 
8 ราย กรุงเทพมหานคร 12 ราย นราธิวาส 5 ราย ชลบุรี 4 ราย และกระบี่ 3 ราย วันที่ 25 เมษายน 2563 พบ
   
 
ผู้ป่วยยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลา อำเภอสะเดา จังหวัดสงขลา จำนวน 42 
ราย มีสัญชาติพม่า 34 ราย เวียดนาม 3 ราย มาเลเซีย 2 ราย เยเมน 1 รายกัมพูชา 1 ราย และอินเดีย 1 ราย 
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 99 ปี) เพศชาย 1,620 ราย เพศหญิง 1,340 ราย (ชาย:หญิง = 1.21:1)  สัญชาติไทย 2,649 ราย พม่า 53 ราย 
จีน 34 ราย ฝรั่งเศส 29 ราย อังกฤษ 24 ราย รัสเซีย 12 ราย อเมริกา 12 ราย ญี่ปุ่น 11 ราย อินเดีย 9 ราย แคนาดา 8 
ราย เยอรมนี 8 ราย อิตาลี 8 ราย เบลเยียม 6 ราย สวิตเซอร์แลนด์ 6 ราย สวีเดน 6 ราย เดนมาร์ก 5 ราย ฟิลิปปินส์ 5 
ราย สิงคโปร์ 5 ราย ปากีสถาน 4 ราย มาเลเซีย 4 ราย เวียดนาม 4 ราย ออสเตรเลีย 4 ราย กัมพูชา 3 ราย เกาหลีใต้ 3 
ราย อินโดนีเซีย 3 ราย คาซัคสถาน 2 ราย บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย 
อเมริกา-ซามัว 1 ราย มาลี 1 ราย คูเวต 1 ราย เซอร์เบีย 1 ราย ตูนีเซีย 1ราย ไต้หวัน 1 ราย นิวซีแลนด์ 1 ราย 
เนเธอร์แลนด์ 1 ราย ปาเลสไตน์ 1 ราย โปรตุเกส 1 ราย ฟินแลนด์ 1 ราย เม็กซิโก 1 ราย ยูเครน 1 ราย เยเมน 1 ราย 
ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี 1 ราย ไม่ทราบ 14 ราย ประวัติโรค
ประจำตัวที่พบ ได้แก่ ความดันโลหิตสูง (27 ราย) ภูมิแพ้ (19 ราย) เบาหวานและความดันโลหิตสูง (13 ราย) เบาหวาน 
(10 ราย) หอบหืด (8 ราย) ไขมันในเลือดสูง (3 ราย) ไทรอยด์ (3 ราย) ความดันโลหิตสูงและไขมันในเลือดสูง (3 ราย) 
ลมชัก (2 ราย) สะเก็ดเงิน (2 ราย) ติดเชื้อเอชไอวี (2 ราย) ความดันโลหิตต่ำ (1 ราย) เบาหวานและความดันโลหิตสูง และ
ไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและไขมัน
ในเลือดสูง (1 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 ราย) 
ความดันโลหิตสูง และเกาต์ (1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันในเลือดสูง 
(1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กินสัน หัวใจ 
และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและไขมันในเลอืด
สูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและติดเชื้อเอชไอวี 
(1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง ไทรอยดอั์กเสบ 
(1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ (1 ราย) ไมเกรน (1 ราย) 
กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) เบาหวาน ความดัน
โลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) วัณโรคและติดเชื้อ
เอชไอวี (1 ราย) เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง ไขมันในเลือดสูง 
(1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 ราย) ไวรัสตับ
อักเสบบี (1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) แพ้ภูมิตัวเอง (1 
ราย) ไม่มีโรคประจำตัว (2,826 ราย) พบผู้ป่วยจากการคัดกรองที่สนามบิน 40 ราย (ในจำนวนนี้เป็นพลเมืองไทยที่รับ
กลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,752 ราย จากการติดตามผู้สัมผัส 1,016 ราย จากการ
กักกันในพื้นที่ที่รัฐกำหนด 81 ราย จากการตรวจคนเข้าเมือง จังหวัดสงขลา 42 ราย และจากการค้นหาเชิงรุก (Active 
Case Finding)  29 ราย  
3. มาตรการในประเทศไทย  
• รองนายกรัฐมนตรี ประกาศเรื่อง การจัดพิธีหรือกิจกรรมเนื่องในวันสำคัญเดือน พฤษภาคม2563 
ซึ่งมีวันสำคัญของชาติ 3 วัน ประกอบด้วย วันฉัตรมงคล วันพืชมงคลจรดพระนังคัลแรกนาขงัญ และวันวิสาขบูชา 
แต่ขณะนี้ได้เกิดสถานการณ์ การแพร่ระบาดของโรคไวรัสโคโรนา 2019 จึงงดการจัดงานพระราชพิธีหรือกิจกรรม 
   
 
• ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 รายงานว่าขณะนี้อยู่
ในขั้นตอนจัดทำคู่มือมาตรฐานกลาง สำหรับ 6 กิจการ ที่จะเปิดดำเนินการได้ในวันอาทิตย์ที่ 3 พฤษภาคม ว่า 
โดยมีหลักการกว้างๆ 3 ส่วน เพื่อป้องกันตัวเองไม่ให้ติดโรค หรือเกิดการแพร่ระบาดของเชื้อไวรัสโคโรนา 2019 
คือ เป็นพื้นที่เปิดโล่ง ต้องให้มีพื้นที่คนห่างกันให้ได้อย่างน้อย 1 เมตร และ ต้องไม่ปฏิสัมพันธ์ในลักษณะใกล้ชิด
มาก โดยจะมีการประกาศอาจลงในราชกิจจานุเบกษา คาดว่าภายในวันนี้หรือวันพรุ่งนี้ พร้อมวอนประชาชนลด
การเดินทาง หลังสถิติพบคนออกจากบ้านมากขึ้น 
• รัฐมนตรีว่าการกระทรวงวัฒนธรรม เผยว่า เนื่องในเทศกาลวิสาขบูชา พุทธศักราช 2563 มีข้อจำกัด 
ที่ต้องปฏิบัติตามคำแนะนำของกระทรวงสาธารณสุข จึงได้ปรับการดำเนินกิจกรรมส่งเสริมพระพุทธศาสนา ได้
กำหนดจัดแสดงนิทรรศการ "วันวิสาขบูชา วันสำคัญสากลของโลก พุทธศักราช 2563” ระหว่างวันที่ 27 เมษายน 
– 15 พฤษภาคม 2563 ณ ศูนย์แสดงนิทรรศการ อาคารวัฒนธรรมวิศิษฏ์ กระทรวงวัฒนธรรม และจะมีการ
ถ่ายทอดสดพระธรรมเทศนาออนไลน์ผ่านทาง Facebook ของกรมการศาสนา ในวันที่ 6 พฤษภาคม 2563 ตั้งแต่
เวลา 09.30 น. เป็นต้นไป และตั้งแต่เวลา 17.30 น. จากวัดสุทัศนเทพวราราม ประกอบด้วย ทำวัตรเย็น แสดง
พระธรรมเทศนา และเวียนเทียน (เฉพาะพระภิกษุ) เพื่อส่งเสริมให้พุทธศาสนิกชนฟังธรรมะออนไลน์ รักษาศีล ทำ
จิตใจให้บริสุทธิ์ ถวายเป็นพุทธบูชา หากพุทธศาสนิกชนมีความประสงค์ไปร่วมกิจกรรม ณ สถานที่จัดกิจกรรม 
ตามที่รัฐบาลผ่อนผันให้จัดได้ โดยต้องปฏิบัติตามมาตรการของกระทรวงสาธารณสุขอย่างเคร่งครัด ทั้งนี้กระทรวง
วัฒนธรรมขอแนะนำสำหรับผู้สูงอายุและเด็ก ไม่ควรเข้าร่วมกิจกรรม ให้พำนัก ณ ที่พักอาศัย ซึ่งสามารถทำ
กิจกรรมได้ฟังธรรมะผ่านสื่อออนไลน์ อ่านหนังสือธรรมะ น้อมนำหลักธรรมคำสอน ข้อคิดต่าง ๆ ไปถือปฏิบัติ 
• ราชกิจจานุเบกษาเผยแพร่ ประกาศกรมสรรพสามิต เรื่องขยายกำหนดเวลาปฏิบัติตาม
พระราชบัญญัติภาษีสรรพสามิต พ.ศ. 2560 มีสาระสำคัญคือ ให้ขยายเวลายื่นแบบรายการชำระภาษีสรรพสามิต 
ผู้ประกอบการสุราแช่ ที่ผลิตจากโรงงานอุตสาหกรรมสุรา ที่มีการติดตั้งระบบมาตรวัดและระบบคอมพิวเตอร์
สื่อสารทางไกลของกรมสรรพสามิต ในกรณีที่มีความรับผิดในอันจะต้องเสียภาษีที่เกิดในเวลาที่นำสินค้าออกจาก
โรงงาน หรือคลังสินค้าทัณฑ์บน และกรณีที่มีความรับผิดชอบในอันต้องเสียภาษีเกิดขึ้นพร้อมกับความรับผิดในการ
เสียภาษีมูลค่าเพิ่ม ตั้งแต่วันที่ 1 เมษายน 2563 ถึง 30 มิถุนายน 2563 โดยผู้ประกอบการสามารถยื่นแบบเสีย
ภาษีได้ภายในวันที่ 15 กรกฏาคม 2563 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
   
 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
