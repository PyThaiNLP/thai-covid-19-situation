ประเภทของผู้ป่วย จำนวนผู้ป่วยสะสม
จำนวนผู้ได้รับคัดกรอง
• ด่านโรคติดต่อระหว่างประเทศ (ทางอากาศ ทางบก และทางเรือ) 7,360,963 ราย
• ผู้มาต่ออายุหนังสือเดินทางที่สำนักงานตรวจคนเข้าเมืองแจ้งวัฒนะ 361,762 ราย
จำนวนการตรวจทางห้องปฏิบัติการ 942,642 ราย
• ผู้ป่วยที่มีอาการตามนิยามการเฝ้าระวังโรค
• จากการค้นหาผู้ป่วยเพิ่มเติมและการติดตามผู้สัมผัสเพิ่มเติม*
• ผู้เดินทางที่เฝ้าระวังอาการ ณ พื้นที่กักกันแห่งรัฐ*
• อาการไม่เข้าเกณฑ์การเฝ้าระวงัโรค*
515,232 ราย
15,834 ราย
81,676 ราย
329,900 ราย
ผู้ป่วยที่มีอาการตามนิยามเฝ้าระวังโรค 515,232 ราย
• คัดกรองผู้ที่เดินทางเข้า-ออกระหว่างประเทศ 3,556 ราย
• เข้ารับการรกัษาที่โรงพยาบาลด้วยตนเอง
(โรงพยาบาลเอกชน 156,125 ราย โรงพยาบาลรัฐ 355,463 ราย)
511,588 ราย
• อื่นๆ 88 ราย
สถานการณ์ทั่วโลก
สถานการณ์ในประเทศ
ฉบับที่ 324 วันที่ 22 พฤศจิกายน 2563 เวลา 12.00 น.
1. ประเด็นที่น่าสนใจในต่างประเทศ ณ วันที่ 22 พฤศจิกายน 2563
• องค์การอนามัยโลก (WHO) ผู้อำนวยการใหญ่องค์การอนามัยโลก แถลงข่าวจากนครเจนีวา ว่า โรงพยาบาล
และห้องดูแลผู้ป่วยพิเศษในยุโรปและสหรัฐฯ กำลังเริ่มมีปัญหาไม่สามารถรับผู้ป่วยเพิ่มได้แล้ว และโครงการพัฒนา
วัคซีนต้านโควิด 19 จำนวน 2 โครงการ ประกาศความสำเร็จในการทดสอบ โดยมีหนึ่งสูตรที่กำลังเร่งขออนุมัติการใช้
งานเป็นการฉุกเฉิน ประชาชนยังคงต้องดำเนินตามหลักปฏิบัติต่างๆ ที่ดำเนินอยู่ในช่วงนี้อย่างต่อเนื่อง เพื่อควบคุม
การแพร่กระจายของเชื้อไวรัส
• ญี่ปุ่น นายกรัฐมนตรีของญี่ปุ่น เปิดเผยว่า รัฐบาลเตรียมระงับโครงการส่งเสริมการท่องเที่ยวภายในประเทศ
หรือโครงการ Go to Travel เนื่องจากพบผู้ติดเชื้อ SARS-CoV-2 จำนวนมาก กระทรวงสาธารณสุขญี่ปุ่น รายงานพบ
ผู้ติดเชื้อ SARS-CoV-2 รายใหม่ 2,560 คน นับเป็นการทำลายสถิติยอดผู้ติดเชื้อรายวัน เป็นวันที่ 4 ติดต่อกัน ส่งผล
ให้ยอดผู้ติดเชื้อสะสมอยู่ที่ประมาณ 131,000 คน ขณะที่กรุงโตเกียว พบผู้ติดเชื้อรายใหม่ 539 คน มากที่สุดเป็น
ประวัติการณ์ ส่งผลให้ยอดผู้ติดเชื้อสะสมของกรุงโตเกียว อยู่ที่ประมาณ 37,300 คน และกลายเป็นศูนย์กลางการ
แพร่ระบาดโรคโควิด 19 ในประเทศ
2. มาตรการในประเทศไทย
• กระทรวงสาธารณสุข กรมควบคุมโรคสำรวจการรับรู้ทัศนคติและพฤติกรรมสุขภาพของประชาชนเรื่องโรคโค
วิด 19 วันที่ 7-20 พ.ย. 2563 ผู้ตอบแบบสอบถาม 3,140 คน พบว่าประชาชนมีแนวโน้มพฤติกรรมสุขภาพที่ดีลดลง
เช่น ร้อยละ 68.4 มีการสวมหน้ากากอนามัยเมื่อไม่มีอาการป่วย (จากเดิมร้อยละ 96.2 ในช่วงเดือน พ.ค. 63) ร้อยละ
88.6 มีการสวมหน้ากากอนามัยเมื่อมีอาการป่วย (จากเดิมร้อยละ 94.9 ในช่วงที่พบการแพร่ระบาดเป็นวงกว้าง) และ
ร้อยละ 55.3 ยังคงจะสวมหน้ากากต่อเนื่อง นอกจากนี้ ยังพบว่าประชาชนมีความวิตกกังวลเกี่ยวกับสถานการณ์โรคโค
วิด 19 ลดลงอีกด้วย
• กรมควบคุมโรค รักษาราชการแทนอธิบดีกรมควบคุมโรค กล่าวถึงกรณีที่มีรายงานพบผู้ติดเชื้อโควิด 19 ใน
พื้นที่ชายแดนจังหวัดตาก จำนวน 2 เหตุการณ์ ได้มีการดำเนินการสอบสวนโรค และประสานข้อมูลอย่างใกล้ชิด โดย
กรณีแรกเป็นชายชาวเมียนมา อายุ 48 ปี ที่เคยอาศัยในพื้นที่พักพิงชั่วคราวผู้หนีภัยจากการสู้รบบ้านอุ้มเปี้ยม อ. พบ
พระ จ. ตาก และออกจากศูนย์ได้ประมาณ 2 ปี ได้ดำเนินการค้นหาผู้สัมผัสใกล้ชิด 12 ราย ไม่พบเชื้อ 9 ราย อีก 3
รายอยู่ระหว่างรอผล ขณะนี้ทุกรายนำไปพักอยู่ที่สถานกักกันโรค ส่วนผลการตรวจในกลุ่มบ้านผู้ป่วย 99 ราย ผลไม่
พบเชื้อ 49 ราย รอผล 50 ราย ส่วนกรณีที่ 2 เป็นหญิงไทย อายุ 17 ปี และเข้ารับการตรวจที่โรงพยาบาลเอกชน
ขณะนี้ถูกส่งตัวรักษาทีโ่รงพยาบาลแม่สอด และอยู่ระหว่างการสอบสวนโรค เพื่อติตามผู้สัมผัส
• จังหวัดตาก ล็อกดาวน์ศูนย์พักพิงชั่วคราวผู้หนีภัยการสู้รบบ้านอุ้มเปี้ยม อำเภอพบพระ จังหวัดตาก หลังพบผู้
ติดเชื้อ SARS-CoV-2 จำนวน 1 ราย ซึ่งเป็นชายต่างด้าว อายุ 48 ปี เคยอาศัยในพื้นที่พักพิงชั่วคราวผู้หนีภัยจากการสู้
รบบ้านอุ้มเปี้ยม อ. พบพระ จ. ตาก และออกจากศูนย์ได้ประมาณ 2 ปี ล่าสุดเจ้าหน้าที่ฝ่ายปกครองอำเภอพบพระ
ได้ส่งเจ้าหน้าที่กองร้อยอาสารักษาดินแดนอำเภอพบพระ เข้าวางกำลังทุกช่องทางทั้งประตูเข้าออกภายในพื้นที่พักพิง
และเพิ่มการตรวจค้นบุคคลเข้าออกพื้นที่พักพิงชั่วคราวฯ อย่างเข้มงวด โดยไม่อนุญาตให้บุคคลภายนอกที่ไม่มีความ
จำเป็นเข้าออกในพื้นที่อย่างเด็ดขาด ซึ่งมีผู้หนีภัยรวมกันมากกว่า 1 หมื่นคน
3. ประเมินความเสี่ยงสถานการณ์โรคติดเชื้อไวรัสโคโรนา 2019
จากการสำรวจการรับรู้และทัศนคติ และพฤติกรรมสุขภาพของประชาชน พบว่า ประชาชนไทย มีความ
ตระหนักต่อโรคติดเชื้อไวรัสโคโรนา 2019 ลดลง ส่งผลให้มีพฤติกรรมการป้องกันตนเองลดลงตามไปด้วย นอกจากนี้
การรายงานจำนวนผู้ที่ได้รับการตรวจทางห้องปฏิบัติการก็ลดลงเหลือน้อยกว่า 1,000 ราย ต่อวัน จากเดิมที่มีจำนวนผู้
ได้รับการตรวจมากกว่า 2,000 รายต่อวัน ทำให้อาจมีความเสี่ยงต่อการพบโรคในกลุ่มผู้ที่ไม่แสดงอาการ จึงควรมีการ
เพิ่มการสุ่มตรวจทางห้องปฏิบัติการ โดยเฉพาะในพื้นที่เสี่ยง
ทีมตระหนักรู้สถานการณ์ในภาวะฉุกเฉิน
กรณีโรคติดเชื้อไวรัสโคโรนา 2019
กรมควบคุมโรค กระทรวงสาธารณสุข