   
 
ฉบับที่ 67 วันที่ 10 มีนาคม 2563 เวลา 22.30 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 111 ประเทศ 2 เขตบริหารพิเศษ 1 นครรัฐ และเรือ Diamond Princess       
ในวันที่ 10 มีนาคม จำนวน 114,571 ราย มีอาการรุนแรง 5,771 ราย เสียชีวิต 4,030 ราย โดยมียอดผู้ป่วยยืนยันใน
พื้นที่ที่มีการระบาดอย่างเนื่อง ได้แก่ จีน 80,761 ราย ฮ่องกง 116 ราย มาเก๊า 10 ราย  เกาหลีใต้ 7,513 ราย อิตาลี 
9,172 ราย อิหร่าน 7,161 ราย ฝรั่งเศส 1,412 ราย เยอรมนี 1,224 ราย ญี่ปุ ่น 543 ราย สิงคโปร์ 160 ราย และ
ไต้หวัน 45 ราย  
ประเด็นที่น่าสนใจในต่างประเทศ ณ วันที่ 9 มีนาคม 2563 
- ประเทศอิตาลี โดยรัฐบาลประกาศบังคับใช้มาตรการควบคุมการแพร่ระบาดของไวรัสโคโรนา  2019       
ด้วยการขยายจากการปิดเมืองเพียงบางเมืองที่พบการแพร่ระบาดอย่างหนักเป็นการปิดทั้งประเทศ มีผลบังคับใช้ทันที
ในวันที่ 10 มีนาคม ประเทศอิตาลีทั้งหมดจะกลายเป็นพื้นที่ควบคุม ผู้คนจะได้รับอนุญาตให้เดินทางเฉพาะเพื่อไป
ทำงานหรือเมื่อเกิดเหตุฉุกเฉินกับครอบครัวเท่านั้น ขณะเดียวกันก็ยังมีคำสั่งห้ามการชุมนุมในที่สาธารณะ การ
ท่องเที่ยวในยามค่ำคืน รวมถึงการแข่งขันกีฬาต่าง ๆ ซึ่งจะถูกระงับทั่วประเทศ 
- ประเทศเยอรมนี โดยนายกรัฐมนตรี ให้ทุกฝ่ายค้นคว้าหายารักษาและวัคซีน สำหรับโรคติดเชื้อไวรัสโคโรนา 
2019  
- ประเทศปาเลสไตน์ โดยเมืองกาซ่า ซึ่งยังเป็นพื้นที่ปลอดโรคติดเชื้อไวรัสโคโรนา 2019 ทางการตัดสินใจ
ยกระดับการป้องกันด้วยการสั่งหยุดการเรียนการสอนของโรงเรียนทั้งหมด หลังประกาศภาวะฉุกเฉินไปเมื่อสัปดาห์
ก่อน และเจ้าหน้าที่สาธารณสุขยังเรียกร้องให้ผู้ที่เดินทางกลับมาจากต่างประเทศให้ทำการกักตัวเพื่อเฝ้าระวังอาการ
เป็นเวลา 14 วัน 
- ประเทศมองโกเลีย ห้ามไม่ให้ใครเข้าหรือออกจากประเทศ เป็นเวลา 6 วันหลังจากประเทศมีรายงาน
โรคตติดเชื้อไวรัสโคโรนา 2019 โดยได้ปิดกั้นพรมแดนกับจีนและห้ามเที่ยวบินจากเกาหลีใต้เข้าประเทศ 
- สาธารณรัฐประชาชนจีน จังหวัดหูเป่ย์ กำลังศึกษาแผนเพื่อให้ประชาชนในพื้นที่ที่มีความเสี่ยงปานกลาง
หรือต่ำในการติดเชื้อไวรัสโคโรนา 2019 อาจอนุญาตให้ผู้คนเริ่มเดินทางโดยใช้ "Health Code" ระบบตรวจสอบ
โทรศัพท์มือถือที่ได้รับการเผยแพร่โดยหน่วยงานท้องถิ่นหลายแห่งในสาธารณรัฐประชาชนจีน 
- ประเทศไต้หวัน ไต้หวัน ใช้ระบบเพื่อกระจายหน้ากากอนามัย ซึ่งให้ใช้บัตรประกันสังคมใบเดียว สามารถ
ซื้อหน้ากากได้ตามโควตา และสามารถตรวจสอบการซื้อหน้ากากอนามัยผ่านระบบ VPN Interface ได ้
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
9 มีนาคม 2563 รวมทั้งสิ้น 32,776 เที่ยวบิน ผู้เดินทางได้รับการคัดกรองสะสมรวม 3,525,430 ราย พบผู้ป่วยที่มี
อาการเข้าได้ตามนิยามการคัดกรองจำนวน 214 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 9 มีนาคม 2563 มียอดการคัดกรองเรือสะสม 725 ลำ มีผู้ที่เดินทางได้รับการคัดกรองสะสมรวม 115, 469 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์ 2563 ถึง 9 มีนาคม 2563 มีผู้ได้รับการคัดกรองสะสมรวม 1,168,478 ราย และการคัดกรองผู้มา
ต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 10 มีนาคม 2563 
   
 
ได้ทำการคัดกรองรวมทั้งสิ้น 94,829 ราย รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 216 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 10 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 166 
ราย รวมยอดผู้ป่วยสะสมทั้งหมด จำนวน 4,848 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม   4,848 ราย 
● คัดกรองพบที่สนามบิน (สุวรรณภูมิ (162)  ดอนเมือง (41)    
ภูเก็ต (8) เชียงใหม่ (3) 
● คัดกรองที่ท่าเรือ 
214 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 2,269 ราย โรงพยาบาลรัฐ 2,312 ราย) 
 4,581 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 51 ราย 
ผู้ป่วยที่มีอาการเข้าได้ตามนิยาม 4,848 ราย 
● พักรักษาตัวเป็นผู้ป่วยใน 
(โรงพยาบาลเอกชน 1,017 ราย โรงพยาบาลรัฐ 886 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,903 ราย 
 
    2,910 ราย 
     35 ราย 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
• ผู้ป่วยยืนยันที่มีอาการรุนแรง 
53 ราย  
34 ราย 
18 ราย 
      1 ราย 
1 ราย 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 53 ราย รักษาหายและแพทย์ให้กลับบ้าน 
33 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 4,795 ราย ตรวจไม่พบ
เชื้อ 2,874 ราย และอยู่ระหว่างรอผลตรวจทางห้องปฏิบัติการ 1,921 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 38 ปี (อายุ
ตั้งแต่ 3-74 ปี) เป็นเพศชาย 29 ราย เพศหญิง 21 ราย (ชาย:หญิง = 1.4:1) สัญชาติจีน 26 ราย ไทย 22 ราย อิตาลี 1 
ราย อังกฤษ 1 ราย ประวัติโรคประจำตัวที่พบได้แก่ ความดันโลหิตสูง (4 ราย) ความดันโลหิตสูงและหัวใจ (1 ราย) 
หลอดเลือดสมอง (1 ราย) ไวรัสตับอักเสบบี (1 ราย) ประสาทหูเสื่อมและกระดูกพรุน (1 ราย) ไม่มีโรคประจำตัว (42 
ราย) พบผู้ป่วยจากการคัดกรองที่สนามบิน 4 ราย เข้ารักษาในโรงพยาบาลด้วยตนเอง  29 ราย จากการติดตามผู้
สัมผัส 16 ราย และคัดกรองพบในกลุ่มพลเมืองไทยที่รับกลับจากเมืองอู่ฮั่น 1 ราย  
   
 
3. มาตรการในประเทศไทย 
• แกร็บ ประกาศปิดสำนักงานที่ประเทศไทย 5 วัน เหตุพบพนักงานรายหนึ่งติดเชื้อไวรัสโคโรนา 2019 
หรือโควิด – 19 
• บริษัท เลกาซี่ ไพร์ม เมด และ บริษัท เอวีเอส อินโนเวชั่น ภายใต้อุทยานวิทยาศาสตร์แห่งประเทศไทย 
ร่วมกันพัฒนาสูตรน้ำยาฆ่าเชื ้อไวรัสภายใต้เทคโนโลยี “ i-Sol+ Tech” ที่ปราศจากแอลกอฮอล์เพื ่อเป็นอีก
ทางเลือกในการกำจัดไวรัสชนิดต่าง ๆ รวมถึงโคโรนาไวรัสได้ถึง 99% 
• ธนาคารกสิกรไทย แจ้งเลื่อนจัดงาน "KBank x BLACKPINK Fan Meeting" หลังโรคติดเชื้อไวรัสโคโรนา 
2019 ระบาด 
• การบินไทย ประกาศหยุดทำการบินชั่วคราวไปยังเมืองมิลาน ประเทศอิตาลี ในเที่ยวบิน TG 940 เส้นทาง 
กรุงเทพ - มิลาน และ TG 941 เส้นทางมิลาน - กรุงเทพ มีผลระหว่างวันที่ 13 - 31 มีนาคม 2563 
• นายแพทย์โสภณ เอี่ยมศิริถาวร ผู้อำนวยการกองโรคติดต่อทั่วไป กรมควบคุมโรค ขอให้คนไทยจะเดินทาง
ไปในประเทศแถบทวีปยุโรปหลีกเลี่ยงไปในทุกประเทศที่มีการรายงานพบผู้ป่วยรายใหม่ต่อเนื่อง และมีการแพร่
ระบาดในหลาย ๆ เมือง สถานการณ์ของโรคเริ่มเปลี่ยนไปอยู่อีกภูมิภาคหนึ่งของโลกคือยุโรป 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด  หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน ฮ่องกง มาเก๊า ไต้หวัน ญี่ปุ่น สิงคโปร์ เกาหลีใต้  เยอรมัน ฝรั่งเศส อิตาลี และอิหร่าน หากมีไข้ 
ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันท ีพร้อมทั้ง
แจ้งประวัติการเดินทางไปในเมืองของประเทศดังกล่าวข้างต้นร่วมด้วย 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
