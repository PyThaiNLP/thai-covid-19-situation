   
 
ฉบับที่ 61 วันที่ 4 มีนาคม 2563 เวลา 22.30 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 77 ประเทศ 2 เขตบริหารพิเศษ และเรือ Diamond Princess                  
ในวันที่ 4 มีนาคม จำนวน 93,574 ราย มีอาการรุนแรง 6,772 ราย เสียชีวิต 3,204 ราย โดยมียอดผู้ป่วยยืนยันใน
พื้นที่ที่มีการระบาดอย่างเนื่อง ได้แก่ สาธารณรัฐประชาชนจีน (รวมเขตบริหารพิเศษฮ่องกง มาเก๊า) ทั้งหมด 80,393 ราย  
เกาหลีใต้ 5,621 ราย อิตาลี 2,502 ราย อิหร่าน 2,336 ราย ญี่ปุ่น 299 ราย เยอรมนี 240 ราย ฝรั่งเศส 212 ราย 
สิงคโปร์ 110 ราย และไต้หวัน 42 ราย  
ประเด็นที่น่าสนใจในต่างประเทศ ณ วันที่ 4 มีนาคม 2563 
- ประเทศสหรัฐอเมริกา เอ็นบีเอ ลีกบาสเกตบอลชื่อดังในสหรัฐอเมริกาได้ออกคำแนะนำเพื่อลดความเสี่ยง
ในการแพร่ระบาดของโรคติดเชื้อไวรัสโคโรนา 2019 โดยให้หลีกเลี่ยงการแปะมือกับแฟนคลับรวมถึง
หลีกเลี่ยงการรับสิ่งของมาแจกลายเซ็น ล้างมือด้วยสบู่ 20 วินาทีขึ้นไป ปิดปากเมื่อไอ และเน้นการ
ป้องกนัตนเองไม่ให้ป่วย โดยหลีกเลี่ยงจากผู้ที่มีอาการป่วย อยู่บ้านเมื่อรู้สึกไม่สบาย ทำความสะอาดและ
ฆ่าเชื้ออุปกรณ์หรือพื้นผิวที่สัมผัสบ่อย ๆ  
- ประเทศอังกฤษ ศ.วิลเลียม คีวิล มหาวิทยาลัยเซาแธมป์ตัน ได้แนะนำให้ผู้ใช้โทรศัพท์มือถือเช็ดทำความ
สะอาดหน้าจอสมาร์ทโฟนของตนเองอย่างสม่ำเสมอ เพราะเป็นแหล่งที่เชื้อตกค้างได้นานหลายสัปดาห์ 
หากสัมผัสหน้าจอแล้วมาสัมผัสผิวหน้าตนเองจะเป็นเส้นทางติดเชื้อได้ 
- ประเทศเกาหลีใต้ รัฐมนตรีว่าการกระทรวงเศรษฐกิจและการคลังเกาหลีใต้ได้ประกาศเพิ่มงบประมาณ
เพื่อรับมือกับการแพร่ระบาดของโรคติดเชื้อไวรัสโคโรนา 2019 โดยงบประมาณส่วนหนึ่งจะใช้ในการ
จัดหาอุปกรณ์ทางการแพทย์ เตียงผู้ป่วย และการอำนวยความสะอาดในการดูแลผู้ป่วย นอกจากนี้
เจ้าหน้าที่สาธารณสุขเตรียมตรวจเชื้อชาวเมืองแทกู ที่อาจไม่เกี่ยวข้องกับกลุ่มศาสนาเพิ่มเติมเนื่องจาก
กังวลต่อการระบาดในชุมชน 
- ประเทศอิหร่าน ได้มีการปล่อยตัวผู้ต้องขังชั่วคราวเพื่อลดการแออัดในเรือนจำและป้องกันการระบาดของ
โรคติดเชื้อไวรัสโคโรนา 2019 ซึ่งมีผู้ต้องขังจำนวน 54,000 ราย ได้รับการอนุญาตให้ปล่อยตัวออกจาก
เรือนจำเป็นการชั่วคราวหากผลเป็นลบและมีการวางเงินประกันตัว อย่างไรก็ตาม ในกรณีของผู้ต้องขัง
พิเศษที่มีโทษจำคุกมากกว่า 5 ปีขึ้นไปจะไม่ได้รับอนุญาตให้ปล่อยตัว 
- ธนาคารโลก ตั้งกองทุนฉุกเฉินวงเงิน 12,000 ล้านดอลลาร์ เพื่อช่วยเหลือทุกประเทศรับมือวิกฤติการแพร่
ระบาดของโรคติดเชื้อไวรัสโคโรนา 2019 โดยมีจุดมุ่งหมายเพื่อช่วยเหลือประเทศกำลัง พัฒนาและ
ประเทศยากจนในการยกระดับบริการด้านสาธารณสุขในการป้องกันและต่อสู้กับโรคระบาด ตลอดจน
สนับสนุนการดำเนินงานของรัฐบาลและประสานความร่วมมือกับภาคเอกชนในท้องถิ่นเพื่อลดผลกระทบ
ทางเศรษฐกิจให้ได้มากที่สุด 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
3 มีนาคม 2563 รวมทั้งสิ้น 22,445 เที่ยวบิน ผู้เดินทางได้รับการคัดกรองสะสมรวม 3,272,785 ราย พบผู้ป่วยที่มี
อาการเข้าได้ตามนิยามการคัดกรองจำนวน 126 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
   
 
วันที่ 3 มีนาคม 2563 มียอดการคัดกรองเรือสะสม 562 ลำ มีผู้ที่เดินทางได้รับการคัดกรองสะสมรวม 107,175 ราย 
พบผู้ป่วยที่มีอาการเข้าได้ตามนิยามการคัดกรองจำนวน 2 รายการคัดกรองผู้เดินทางผ่านด่านพรมแดนทางบก ตั้งแต่
วันที่ 1 กุมภาพันธ์ 2563 ถึง 3 มีนาคม 2563 มีผู้ได้รับการคัดกรองสะสมรวม  727,595 ราย และการคัดกรองผู้มา
ต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง 4 มีนาคม 2563 
ได้ทำการคัดกรองรวมทั้งสิ้น 79,390 ราย รวมพบผู้ป่วยที่มีอาการเข้าได้ตามนิยามการคัดกรองที่ช่องทางเข้าออก
ประเทศ จำนวน 128 ราย 
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 4 มีนาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 215 ราย 
รวมยอดผู้ป่วยสะสมทั้งหมด จำนวน 3,895 ราย รายละเอียดตามตารางที่ 1  
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม   3,895 ราย 
● คัดกรองพบที่สนามบิน (สุวรรณภูมิ (88)  ดอนเมือง (28)    
ภูเก็ต (8) เชียงใหม่ (2)) 
● คัดกรองที่ท่าเรือ 
126 ราย 
 
  2 ราย 
● เข้ารับการรักษาที่โรงพยาบาลด้วยตนเอง  
(โรงพยาบาลเอกชน 1,911 ราย โรงพยาบาลรัฐ 1,805 ราย) 
 3,716 ราย  
● รับแจ้งจากโรงแรม ศูนย์เอราวัณ มหาวิทยาลัยและมัคคุเทศก์
และอู่ตะเภา 
 51 ราย 
ผู้ป่วยที่มีอาการเข้าได้ตามนิยาม 3,895 ราย 
● พักรักษาตัวเป็นผู้ป่วยใน 
(โรงพยาบาลเอกชน 863 ราย โรงพยาบาลรัฐ 713 ราย) 
● อาการดีขึ้นและออกจากโรงพยาบาลแล้ว 
● สังเกตอาการที่แผนกผู้ป่วยนอกและที่บ้าน 
1,576 ราย 
 
    2,269 ราย 
     50 ราย 
 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
ผู้ป่วยยืนยันที่มีอาการรุนแรง 
ผู้ป่วยยืนยันที่เสียชีวิต  
43 ราย  
31 ราย 
11 ราย 
1 ราย 
1 ราย 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 43 ราย รักษาหายและแพทย์ให้กลับบ้าน 
31 ราย ผู้ป่วยยืนยันที่เสียชีวิต 1 ราย ผลตรวจผู้ป่วยที่มีอาการตามนิยามเฝ้าระวังที่เหลือ 3,852 ราย ตรวจไม่พบ
เชื้อ 2,237 ราย และอยู่ระหว่างรอผลตรวจทางห้องปฏิบัติการ 1,615 ราย 
   
 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 39 ปี (อายุ
ตั้งแต่ 3-74 ปี) เป็นเพศชาย 22 ราย เพศหญิง 21 ราย (ชาย:หญิง = 1.1:1) สัญชาติ จีน 25 ราย ไทย 18 ราย ประวัติ
โรคประจำตัวที่พบได้แก่ ความดันโลหิตสูง (4 ราย) ความดันโลหิตสูงและหัวใจ (1 ราย) หลอดเลือดสมอง (1ราย) 
ไวรัสตับอักเสบ B (1 ราย) ประสาทหูเสื่อมและกระดูกพรุน (1 ราย) ไม่มีประวัติ (35 ราย) เกิดจากการคัดกรองที่
สนามบิน 3 ราย เข้ารักษาในโรงพยาบาลด้วยตนเอง 26 ราย จากการติดตามผู้สัมผัส 13 ราย และคัดกรองพบในกลุ่ม
พลเมืองไทยที่รับกลับจากเมืองอู่ฮั่น 1 ราย  
3. มาตรการในประเทศไทย 
• รัฐบาลได้มีมาตรการให้กลุ่มแรงงานไทยที่กลับจากประเทศเกาหลีที่ได้ผ่านการคัดกรองแล้ว ให้เข้าสู่
กระบวนการคัดแยก เมื่อเข้าสู่ประเทศไทยแล้วจะต้องถูกควบคุมตัวเป็นเวลา 14 วัน โดยจะมีพื้นที่สำหรับ
ควบคุมไว้ซึ่งอาจเป็นพื้นที่ของกองทัพหรือโรงพยาบาลตามภูมิลำเนา ทั้งนี้จะมีแพทย์เข้าไปดูแลผู้ที่ถูกควบคุม
ตัวในช่วงเวลาดังกล่าว 
• กระทรวงสาธารณสุข ได้ออกมาเตือนต่อประชาชนว่าหน้ากากอนามัยสามารถใช้ได้เพียงครั้งเดียวเท่านั้น ไม่
สามารถนำกลับมาใช้ใหม่ได้ เนื่องจากอาจปนเปื้อนและทำให้เกิดการแพร่กระจายเชื้อ รวมถึงแนะนำให้
ประชาชนซื้อจากแหล่งที่ได้มาตรฐานและใช้ให้เหมาะสมกับสถานการณ์ 
• โรงพยาบาลศิริราช ได้เชิญชวนผู้ที่มีสุขภาพแข็งแรงบริจาคเลือดหลังจากที่ปริมาณเลือดสำรองไม่เพียงพอ
เนื่องด้วยสถานการณ์โควิด-19 โดยเฉพาะหมูเอ บี และโอ 
• คณะกรรมการหลักประกันสุขภาพแห่งชาติ มีมติเห็นชอบให้กรณีโรคติดเชื้อโคโรนาไวรัสอยู่ในประเภทและ
ขอบเขตบริการสาธารณสุขในระบบหลักประกันสุขภาพแห่งชาติ (บัตรทอง) ครอบคลุมดูแลทั้งการป้องกันโรค 
สร้างเสริมสุขภาพ ตรวจวินิจฉัยโรค รักษาพยาบาล และการฟื้นฟูสมรรถภาพทางการแพทย์ พร้อมอนุมัติ
หลักการให้ใช้เงินกองทุน เพื่อใช้สำหรับการเบิกจ่ายในกรณีโรคติดเชื้อไวรัสโคโรนา 2019 ของหน่วยบริการ
กองทุนบัตรทอง  
• กระทรวงพาณิชย์ ได้เร่งผลิตหน้ากากอนามัย 38 ล้านชิ้นต่อเดือน โดยจะควบคุมการจำหน่ายให้เพียงพอต่อ
สถานการณ์ระบาดของไวรัสโคโรนา 2019 นอกจากนี้ปลัดกระทรวงได้แนะนำใช้หน้ากากผ้าร่วมด้วยซึ่ง
สามารถป้องกันละอองไอจามได้ เพื่อลดภาวะการขาดแคลนหน้ากากอนามัย ทั้งนี้ได้ขอความร่วมมือจาก
ประชาชนหากพบผู้จำหน่ายไม่ติดป้ายแสดงราคาสินค้าหรือจำหน่ายสินค้าในราคาที่ไม่ตรงกับป้ายที่แสดง
ราคา สามารถร้องเรียนเจ้าหน้าที่ให้ดำเนินการได้ทันที 
4. การสื่อสารความเสี่ยงกับประชาชน 
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ ล้างมือ สวม
หน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่ (local transmission) 
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่ใกล้ชิด
ผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 ภายในประเทศ 
ได้แก่ จีน ฮ่องกง มาเก๊า ไต้หวัน ญี่ปุ่น สิงคโปร์ เกาหลีใต้  เยอรมัน ฝรั่งเศส อิตาลี และอิหร่าน หากมีไข้ 
   
 
ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบแพทย์ทันท ีพร้อมทั้ง
แจ้งประวัติการเดินทางไปในเมืองของประเทศดังกล่าวข้างต้นร่วมด้วย 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก 
โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดิน
หายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
