   
 
ฉบับที่ 130 วันที่ 12 พฤษภาคม 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 209 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 12 พฤษภาคม จำนวน 4,270,751 ราย มีอาการรุนแรง 
46,947 ราย เสียชีวิต 287,540 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 
1,385,834 ราย สเปน 268,143 ราย รัสเซีย 232,243 ราย สหราชอาณาจักร 223,060 ราย อิตาลี 219,814 ราย 
ฝรั่งเศส 177,423 ราย เยอรมนี 172,576 ราย บราซิล 169,594 ราย ตุรกี 139,771 ราย และอิหร่าน 109,286 ราย 
ส่วนจีน เป็นอันดับที่ 11 มีจำนวนผู้ป่วย  84,012 ราย (รวม ฮ่องกง 1,048 ราย มาเก๊า 45 ราย)  
ประเด็นที่น่าสนใจในต่างประเทศ ณ วันที่ 12 พฤษภาคม 2563 
- ประเทศจีน สวนสนุกดิสนีย์แลนด์ในนครเซี่ยงไฮ้ของจีนกลับมาเปิดให้บริการอีกครั้ง หลังจาก
ต้องปิดตัวชั่วคราวจากมาตรการล็อกดาวน์ เพื่อควบคุมการระบาดของโรคติดเชื้อไวรัสโคโรนา 2019 โดยผู้ที่จะเข้า
ชมและเล่นเครื่องเล่นต่างๆ จะต้องสวมใส่หน้ากากอนามัย และผ่านการตรวจวัดอุณหภูมิก่อน อีกทั้งยังจะต้อง
แสดงบัตรประจำตัวประชาชน พร้อมทั้งรายงานอาการอย่างต่อเนื่องผ่านแอปพลิเคชันของทางการเซี่ยงไฮ้         
ที่ออกแบบมาเพื่อติดตามกลุ่มเสี่ยงที่อาจจะแพร่เชื้อให้ผู้อื่นได้  จนกว่าจะผ่านพ้นช่วงกักตัว และต้องปฏิบัติตาม
มาตรการเว้นระยะห่างอย่างเคร่งครัด ขณะที่ทางสวนสนุกได้ดำเนินมาตรการต่างๆ เพื่อลดความเสี่ยงจากการติด
เชื้อ รวมทั้งเพิ่มการฆ่าเชื้อจุดต่างๆ ที่เปิดรับนักท่องเที่ยว โดยการเปิดในช่วงแรก สวนสนุกจะจำกัดจำนวนผู้เข้า
ชมให้เหลือประมาณ 1 ใน 3 จากจำนวนกว่า 80,000 คนต่อวันในช่วงสถานการณ์ปกติ ในขณะที่ดิสนีย์แลนด์
และดิสนีย์รีสอร์ตอื่นๆ อาทิ ดิสนีย์เวิลด์รีสอร์ต ธีมพาร์ก ในรัฐฟลอริดาของสหรัฐฯ ที่ประกาศปิดให้บริการ
ชั่วคราวเมื่อเดือนมีนาคมที่ผ่านมา ก็เตรียมเปิดให้นักท่องเที่ยวซื้อตั๋วล่วงหน้า พร้อมให้ระบุวันและเวลาเข้าชมที่แน่
ชัด นับตั้งแต่วันที่ 1 กรกฎาคมนี้เป็นต้นไป นอกจากนี้ ทางการจีนได้สั่งการให้ทุกเขตในเมืองอู่ฮั่น จัดทำและส่ง
แผนการตรวจเชื้อไวรัสโคโรนา 2019 ของประชาชนในพื้นที่ที่รับผิดชอบดูแลภายในวันที่  12 พฤษภาคมนี้ 
หลังจากจีนพบผู้ติดเชื้อรายใหม่ในเมืองอู่ฮั่นเพิ่มอีก 5 รายเมื่อวันที่ 11 พฤษภาคม ซึ่งถือเป็นการพบผู้ติดเชื้อใน
พื้นที่ติดต่อกันเป็นวันที่ 2 เกดิขึน้ในประชาชนที่อาศัยอยู่ในย่านที่พักอาศัยเดียวกัน และเจ้าหน้าที่สาธารณสุขเมือง
อู่ฮั่นกำลังติดตามความเคลื่อนไหวผู้ติดเชื้อที่ไม่แสดงอาการอีกหลายร้อยราย 
- ประเทศอินโดนีเซีย ประสบปัญหาทางเศรษฐกิจจากการแพร่ระบาดของโรคติดเชื้อไวรัสโคโรนา 
2019 เช่นเดียวกับประเทศส่วนใหญ่ทั่วโลก โดยเฉพาะปัญหาการว่างงานที่เพิ่มขึ้น ซึ่งก่อนหน้านี้รัฐบาลอินโดนีเซีย
ได้อนุมัติแผนการกระตุ้นเศรษฐกิจโดยอัดฉีดเงินเข้าไปในระบบเศรษฐกิจ 25 พันล้านดอลลาร์สหรัฐ เพื่อช่วยเหลือ
ประชาชนประมาณ 10 ล้านครัวเรือน เช่น การแจกจ่ายอาหารและลดค่าไฟฟ้า ล่าสุดรัฐบาลอินโดนีเซียได้จัดทำ
เอทีเอ็มข้าวสารแจกจ่ายประชาชนคนยากคนจน คนละ 1.5 กิโลกรัม กระจายอยู่10 จุดในกรุงจาการ์ตา 
- ประเทศสหรัฐอเมริกา ประธานาธิบดี มีคำสั่งข้อปฏิบัติทางสุขอนามัย ให้ผู้ปฏิบัติงานที่เข้าไป
ทำงานในทำเนียบขาว ต้องสวมหน้ากากอนามัย หรือหน้ากากใสปกปิดใบหน้า เนื่องจากเจ้าหน้าที่คนสนิท
ประธานาธิบดี พบผลบวกเป็นโรคติดเชื้อไวรัสโคโรนา 2019 
- ประเทศเกาหลีใต้ ทางการเกาหลีใต้ ยืดระยะเวลาการเปิดเรียนไปอีกหนึ่งสัปดาห์หลังมีการ
ระบาดของโรคติดเชื้อไวรัสโคโรนา 2019 เพิ่มขึ้นในประเทศ เดิมนักเรียนชั้นมัธยมปลายของเกาหลีใต้ที่ใกล้เรียน
จบมีกำหนดเริ่มกลับมาเรียนใหม่ในวันพุธ แตเ่ลื่อนวันเปิดเรียนใหม่เป็นวันที่ 20 พฤษภาคม ส่วนนักเรียนระดับชั้น
   
 
อื่นๆ จะค่อยๆ เริ่มกลับมาเรียนในเดือนมิถุนายน ซึ่งตามปกติแล้ว เด็กนักเรียนเกาหลีใต้เปิดเทอมต้นเดือนมีนาคม 
แต่จากสถานการณ์การระบาดของโรค ทำให้ไม่สามารถเปิดเรียนได้ โดยนักเรียนต้องเรียนออนไลน์แทน การเลื่อน
เปิดเทอมอีกครั้งนี้ เกิดขึ้นหลังจากที่มีรายงานพบผู้ป่วยโรคติดเชื้อไวรัสโคโรนา 2019 จำนวนอย่างน้อย 86 คน 
น่าจะได้รับเชื้อจากชายที่ย่านเที่ยวกลางคืนชื่อดังแห่งหนึ่งที่กรุงโซล ขณะนี้เจ้าหน้าที่จากหน่วยงานรัฐหลาย
หน่วยงานของเกาหลีใต้ เร่งรวบรวมข้อมูลการใช้โทรศัพท์มือถือ สถานะการทำธุรกรรมผ่านบัตรเครดิต และภาพ
จากกล้องวงจรปิด เพื่อระบุหาตัวผู้ที่ไปเที่ยวสถานบันเทิงในย่านอิแทวอน จำนวน 1,982 คน ที่ยังไม่ทราบตัว ด้าน
เจ้าหน้าที่สาธารณสุขของเกาหลีใต้ได้สืบติดตามและนำตัวบุคคลที่ไปเที่ยวสถานบันเทิงเหล่านี้มาตรวจโรคจำนวน
หนึ่ง แต่ยังต้องการหาตัวคนอีกจำนวนมากที่ไม่ต้องการเปิดเผยตัวเอง เนื่องจากไม่อยากให้คนอื่นๆ หรือคนใน
ครอบครัวทราบว่าตัวเองมีสถานะทางเพศอย่างไร เนื่องจากผับที่มีพบการแพร่กระจายของเชื้อโรคนี้  หลายแห่ง
เป็นผับสำหรับคนรักร่วมเพศหรือมีความหลากหลายทางเพศ นอกจากนี้นายพัก วอน-ซุน นายกเทศมนตรีกรุงโซล
กล่าวว่า ทางการนำคนจำนวน 7,272 คนที่เกี่ยวข้องกับแหล่งระบาดนี้มาตรวจโรคแล้ว รวมถึงสมาชิกในครอบครัว
และเพื่อนร่วมงานของคนที่ไปเที่ยวสถานบันเทิงในคืนเกิดเหตุ หรือคืนวันที่ 2, 3 และ 5 พฤษภาคม และยังบอก
อีกว่า ขณะนี้เจ้าหน้าที่ทราบตัวบุคคลของผู้ไปเที่ยวผับย่านอีแทวอนแล้วถึง  10,905 คน จากข้อมูลการใช้
โทรศัพท์มือถือ และอีก 494 คน ที่ใช้บัตรเครดิตในสถานบันเทิงเหล่านั้นในช่วงเวลาดังกล่าว 
- ประเทศสิงคโปร์ ใช้หุ่นยนต์ที่มีชื่อว่า “สป็อต” คล้ายสุนัข ทำหน้าที่แจ้งเตือนประชาชนและ
สแกนสิ่งที่อยู่โดยรอบ และช่วยเจ้าหน้าที่คาดคะเนจำนวนประชาชนที่อยู่ในสวนที่มาออกกำลังกายหรือพักผ่อน
ตามสวนสาธารณะให้ปฏิบัติตามมาตรการเว้นระยะห่างทางสังคม โดยจะทดสอบการใช้งานเป็นเวลา 2 สัปดาห์ 
- ประเทศรัสเซีย ประธานาธิบดี วลาดิเมียร์ ปูติน แถลงคลายมาตรการล็อกดาวน์ที่บังคับใช้มา
นาน 6 สัปดาห์ และยุตินโยบายคุมเข้มวันงดทำงาน (non-working days) ซึ่งครบกำหนดในวันที่ 11 พฤษภาคม 
ตามประกาศก่อนหน้านี้ เพื่อเปิดทางให้อุตสาหกรรมบางประเภทกลับมาทำงานได้ แม้ยอดผู้ติดเชื้อใหม่รายวันยัง
เพิ่มสูงขึ้นต่อเนื่อง เริ่มตั้งแต่วันที่ 12 พฤษภาคม 2563 อย่างไรก็ตาม ทางการท้องถิ่นในแต่ละเขตการปกครอง
สามารถบังคับใช้มาตรการคุมเข้มเป็นการเฉพาะได้หากมีความจำเป็น พร้อมแนะว่าการก่อสร้างและการเพาะปลูก
ควรเป็นอุตสาหกรรมกลุ่มแรกที่กลับมาทำงาน แต่ยังไม่อนุญาตให้มีการรวมกลุ่มและจัดกิจกรรมในที่สาธารณะ 
รวมทั้งประชาชนต้องปฏิบัติตามคำแนะนำป้องกันการแพร่เชื้อและการดู แลรักษาความสะอาด นอกจากนี้
ประชาชนยังไม่ได้รับอนุญาตให้ออกนอกบ้าน ยกเว้นกรณีออกไปซื้อของกิน-ของใช้ ทำงาน และจำเป็นต้องมี
ใบอนุญาตดิจิทัลสำหรับเดินทางทั้งในกรณีใช้ระบบขนส่งมวลชนและรถส่วนตัว  นอกจากนี้ยังต้องสวมหน้ากาก
อนามัยและถุงมือในขณะซื้อของจากร้านค้าและใช้บริการระบบขนส่งสาธารณะ โดยย้ำว่าประชาชนต้องทำตาม
อย่างเคร่งครัดเพื่อให้กลับไปใช้ชีวิตตามปกติได้เร็วขึ้น 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่ 
11 พฤษภาคม 2563 รวมทั้งสิ้น 38,500 เที่ยวบิน ผู้เดินทางได้รับการคัดกรองสะสมรวม 4,426,697 ราย พบผู้ป่วยที่
มีอาการเข้าได้ตามนิยามการคัดกรองจำนวน 1,114 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 
ถึงวันที่ 11 พฤษภาคม 2563 มียอดการคัดกรองเรือสะสม 2,234 ลำ มีผู้ที่เดินทางได้รับการคัดกรองสะสมรวม 
143,164 ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดน
   
 
ทางบก ตั้งแต่วันที่ 1 กุมภาพันธ์ 2563 ถึง 11 พฤษภาคม 2563 มีผู้ได้รับการคัดกรองสะสมรวม 1,899,732 ราย และ
การคัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
12 พฤษภาคม 2563 ได้ทำการคัดกรองรวมทั้งสิ้น 173,311 ราย รวมพบผู้ป่วยที่มีอาการเข้าได้ตามนิยามการคัดกรอง
ที่ช่องทางเข้าออกประเทศ จำนวน 1,116 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค   
วันที่ 12 พฤษภาคม 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 
3,759 ราย รวมยอดผู้ป่วยสะสมทั้งหมด จำนวน 107,617 ราย รายละเอียดตามตารางที่ 1 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม    107,617 ราย 
● คัดกรองพบที่สนามบิน สุวรรณภูมิ (1,045)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) อุดรธานี (1) 
● คัดกรองที่ท่าเรือ  
   1,114 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
 (โรงพยาบาลเอกชน 46,656 ราย โรงพยาบาลรัฐ 59,488 ราย 
และอยู่ระหว่างการสอบสวน 269 ราย) 
 106,413 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์และ   
อู่ตะเภา 
   88 ราย  
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
   3,017 ราย    
2,803 ราย 
        158 ราย 
       56 ราย     
การติดเชื้อของผู้ป่วยยืนยันสะสม 
• จากภายในประเทศ 
• จากต่างประเทศ 
- กักกันในพื้นที่ที่รัฐกำหนด* 
   3,017 ราย    
2,475 ราย 
542 ราย 
 90 ราย 
*หมายเหตุ: เริ่มมีมาตรการกักกันผู้ที่เดินทางมาจากต่างประเทศตั้งแต่วันที่ 3 เมษายน 2563 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 3,017 ราย รักษาหายและแพทย์ให้กลับ
บ้าน 2,803 ราย ผู้ป่วยยืนยันที่เสียชีวิต 56 ราย  
ตั้งแต่วันที่ 18 มกราคม ถึงวันที่ 8 พฤษภาคม 2563 (สัปดาห์ที่ 19) มีจำนวนการตรวจวินิจฉัยโรคติดเชื้อไวรัส
โคโรนา 2019 โดยห้องปฏิบัติการจากกระทรวงสาธารณสุข หน่วยงานมหาวิทยาลัย และหน่วยงานเอกชน โดยวิธี RT-
   
 
PCR ทั้งหมด 286,008 ตัวอย่าง คิดเป็นจำนวนการตรวจวินิจฉัยเฉลี่ยวันละ 6,600 ตัวอย่าง แบ่งเป็นผู้ป่วยที่มีอาการ
ตามนิยามการเฝ้าระวังโรค 103,858 ราย และผู้ป่วยที่มีอาการไม่เข้าเกณฑ์การเฝ้าระวังโรค 182,150 ราย 
 ตั้งแต่วันที่ 3 เมษายน 2563 รัฐบาลมีนโยบายให้คนไทยที่เดินทางมาจากต่างประเทศต้องรับการกักตัวใน
สถานที่ที่รัฐจัดให้ (State quarantine) เป็นเวลา 14 วัน โดยในวันที่ 10 พฤษภาคม พบผู้ป่วยยืนยันที่มีประวัติ
เดินทางมาจากต่างประเทศ 3 ราย ทำให้ขณะนี้มีผู้ป่วยยืนยันที่ตรวจพบระหว่างการกักกันจำนวนรวม 90 ราย เป็น
คนไทยที่กลับมาจากประเทศอินโดนีเซีย 62 ราย สหรัฐอเมริกา 9 ราย สหรัฐอาหรับเอมิเรตส์ 5 ราย สหราช
อาณาจักร 2 ราย เนเธอร์แลนด์ 1 ราย มาเลเซีย 4 ราย คาซัคสถาน 2 ราย ปากีสถาน 2 ราย อินเดีย 1 ราย รัสเซีย 1 
ราย และ ญี่ปุ่น 1 ราย แบ่งเป็น จังหวัดสงขลา 19 ราย สตูล 18 ราย ปัตตานี 12 ราย ยะลา 8 ราย กรุงเทพมหานคร 
17 ราย นราธิวาส 6 ราย ชลบุรี 6 ราย กระบี่ 3 ราย และสมุทรปราการ 1 ราย วันที่ 8 พฤษภาคม 2563 พบผู้ป่วย
ยืนยันที่ตรวจ ณ ศูนย์กักตัว ผู้ต้องกัก ตรวจคนเข้าเมืองจังหวัดสงขลา อำเภอสะเดา จังหวัดสงขลา จำนวน 65 ราย มี
สัญชาติพม่า 37 ราย โรฮีนจา 20 ราย เวียดนาม 3 ราย มาเลเซีย 2 ราย เยเมน 1 ราย กัมพูชา 1 ราย และอินเดีย 1 
ราย 
 ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 37 ปี  
(1 เดือน - 97 ปี) เพศชาย 1,638 ราย เพศหญิง 1,379 ราย (ชาย:หญิง = 1.19:1)  สัญชาติไทย 2,683 ราย พม่า 56 ราย 
จีน 34 ราย ฝรั่งเศส 29 ราย อังกฤษ 24 ราย รัสเซีย 12 ราย อเมริกา 12 ราย ญี่ปุ่น 11 ราย อินเดีย 9 ราย แคนาดา 8 
ราย เยอรมนี 8 ราย อิตาลี 8 ราย เบลเยียม 6 ราย สวิตเซอร์แลนด์ 6 ราย สวีเดน 6 ราย เดนมาร์ก 5 ราย ฟิลิปปินส์ 5 
ราย สิงคโปร์ 5 ราย ปากีสถาน 4 ราย มาเลเซีย 4 ราย เวียดนาม 4 ราย ออสเตรเลีย 4 ราย กัมพูชา 3 ราย เกาหลีใต้ 3 
ราย อินโดนีเซีย 3 ราย คาซัคสถาน 2 ราย บราซิล 2 ราย ลาว 2 ราย สเปน 2 ราย อิสราเอล 2 ราย แอลเบเนีย 2 ราย 
อเมริกา-ซามัว 1 ราย มาลี 1 ราย คูเวต 1 ราย เซอร์เบีย 1 ราย ตูนีเซีย 1ราย ไต้หวัน 1 ราย นิวซีแลนด์ 1 ราย 
เนเธอร์แลนด์ 1 ราย ปาเลสไตน์ 1 ราย โปรตุเกส 1 ราย ฟินแลนด์ 1 ราย เม็กซิโก 1 ราย ยูเครน 1 ราย เยเมน 1 ราย 
ไลบีเรีย 1 ราย อินเดีย/ไทย 1 ราย อิหร่าน 1 ราย อุซเบกิสถาน 1 ราย ฮังการี 1 ราย โรฮีนจา 20 ราย ไม่ทราบ 14 ราย 
ประวัติโรคประจำตัวที่พบ ได้แก่ ความดันโลหิตสูง (27 ราย) ภูมิแพ้ (20 ราย) เบาหวานและความดันโลหิตสูง (13 ราย) 
เบาหวาน (11 ราย) หอบหืด (8 ราย) ไขมันในเลือดสูง (3 ราย) ไทรอยด์ (3 ราย) ความดันโลหิตสูงและไขมันในเลือดสูง (3 
ราย) ลมชัก (2 ราย) สะเก็ดเงิน (2 ราย) ติดเชื้อเอชไอวี (2 ราย) ความดันโลหิตต่ำ (1 ราย) เบาหวานและความดันโลหิตสงู 
และไวรัสตับอักเสบเรื้อรัง (1 ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและ
ไขมันในเลือดสูง (2 ราย) เบาหวาน ความดันโลหิตสูง และไตวายเรื้อรัง (1 ราย) เบาหวาน มะเร็งลำไส้ และตับอักเสบ (1 
ราย) ความดันโลหิตสูง และเกาต์ (1 ราย) เบาหวานและไตวายเรื้อรัง (1 ราย) เบาหวาน ความดันโลหิตสูง และไขมันใน
เลือดสูง (1 ราย) ภูมิแพ้ หัวใจ ความดันโลหิตสูง เบาหวาน ไขมันในเลือดสูง (1 ราย) เบาหวาน ความดันโลหิตสูง พาร์กิน
สัน หัวใจ และมะเร็งเม็ดเลือดขาว (1 ราย) เบาหวาน ปลายประสาทอักเสบ (1 ราย) กลุ่มอาการต้านฟอสโฟลิพิดและ
ไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและมะเร็งเต้านม (1 ราย) มะเร็งปากมดลูกและ
ติดเชื้อเอชไอวี (1 ราย) ภาวะซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) โลหิตจาง 
ไทรอยด์อักเสบ (1 ราย) มะเร็งเม็ดเลือดขาว เบาหวาน ความดันโลหิตสูง พาร์กินสัน (1 ราย) เกล็ดเลือดต่ำ (1 ราย) ไม
เกรน (1 ราย) กล้ามเนื้ออ่อนแรง (1 ราย) ตับแข็ง (1 ราย) เบาหวาน ไขมันในเลือดสูงและติดเชื้อเอชไอวี (1 ราย) 
เบาหวาน ความดันโลหิตสูง และโรคภูมิคุ้มกันบกพร่อง (1 ราย) โลหิตจาง (1 ราย) ซึมเศร้า (1 ราย) ลิ้นหัวใจรั่ว (1 ราย) 
วัณโรคและติดเชื้อเอชไอวี (1 ราย) เบาหวานและสะเก็ดเงิน (1ราย) รูมาตอยด์ (1 ราย) ติดเชื้อเอชไอวี เบาหวาน ไตเรื้อรัง 
ไขมันในเลือดสูง (1 ราย) ไลเคนอยด์ในช่องปาก (1 ราย) มะเร็งเต้านม (1 ราย) เบาหวาน ความดันโลหิตสูงและหอบหืด (1 
ราย) ไวรัสตับอักเสบบี (1 ราย) เบาหวานและไซนัส (1 ราย) หลอดเลือดหัวใจตีบสามเส้นและหลอดเลือดสมอง (1 ราย) 
   
 
แพ้ภูมิตัวเอง (1 ราย) ไม่มีโรคประจำตัว (2,862 ราย) พบผู้ป่วยจากการคัดกรองที่สนามบิน 40 ราย (รวมพลเมืองไทยที่
รับกลับจากเมืองอู่ฮั่น 1 ราย) เข้ารักษาในโรงพยาบาลด้วยตนเอง 1,757 ราย จากการติดตามผู้สัมผัส 1,027 ราย จากการ
กักกันในพื้นที่ที่รัฐกำหนด 90 ราย จากการตรวจคนเข้าเมือง จังหวัดสงขลา 65 ราย และจากการค้นหาเชิงรุก (Active 
Case Finding)  38 ราย  
3. มาตรการในประเทศไทย  
• องค์การเภสัชกรรม (อภ.) ได้วิจัยและพัฒนายาฟาวิพิราเวียร์ (Favipiravir) รักษาโรคติดเชื้อไวรัส
โคโรนา 2019 มาตั้งแต่กลางเดือนมีนาคม 2563 โดยวางแผนบริหารจัดการเพื่อให้มียาเพียงพอต่อความต้องการ 
รองรับการรักษาผู้ป่วยภายในประเทศอย่างยั่งยืนทั้งในภาวะวิกฤตและระยะยาว  ได้มีการจัดหาวัตถุดิบเพื่อใช้
พัฒนาและผลิตยาเม็ดฟาวิพิราเวียร์ได้เองภายในประเทศและสามารถพึ่งพาตนเองได้ โดยคัดเลือกแหล่งวัตถุดบิที่
มีคุณภาพมาตรฐานจากประเทศจีน ขณะนี้ได้จัดซื้อตัวอย่างวัตถุดิบมาเพื่อทดลองผลิตในเบื้องต้นและอยู่ระหว่าง
การสั่งซื้อวัตถุดิบในปริมาณที่มากขึ้น เพื่อนำมาพัฒนาสูตรตำรับและขยายขนาดการผลิต ตลอดจนศึกษาความคง
สภาพ และศึกษาประสิทธิผลทางชีวสมมูล (Bioequivalence study) เพื่อศึกษาระดับยาในเลือดเทียบกับยา
ต้นแบบต่อไป คาดว่าจะใช้เวลาประมาณ 1 ปี จะมีข้อมูลพร้อมยื่นขึ้นทะเบียน โดยร่วมมือกับสำนักงานพัฒนา
วิทยาศาสตร์และเทคโนโลยีแห่งชาติ (สวทช.) ดำเนินการในกระบวนการสังเคราะห์วัตถุดิบ โดย อภ. ได้สนับสนุน
ทุนวิจัยแก่ สวทช. จำนวน 4.28 ล้านบาท สำหรับดำเนินการในกระบวนการสังเคราะห์วัตถุดิบระดับ
ห้องปฏิบัติการ ซึ่งคาดว่าจะแล้วเสร็จภายในระยะเวลา 3-6 เดือน จากนั้น อภ. นำมาขยายขนาดการสังเคราะหสู์่
ระดับกึ่งอุตสาหกรรม คาดว่าจะสามารถเริ่มผลิตวัตถุดิบในระดับกึ่งอุตสาหกรรมได้ ในเดือนมิถุนายน 2564 
4. การสื่อสารความเสี่ยงกับประชาชน  
● มาตรการตรวจคัดกรอง แยกกัก กักกัน หรือคุมไว้ให้สังเกตเพื่อการเฝ้าระวังป้องกัน และควบคุม
โรคจากผู้เดินทางซึ่งมาจากท้องที่หรือเมืองท่านอกราชอาณาจักรกรณีโรคติดเชื้อไวรัสโคโรนา 2019 หรือโรค 
COVID-19  
● กรณีจำเป็นต้องพบปะผู้อื่น ให้ใช้หน้ากากอนามัยหรือหน้ากากผ้า และรักษาระยะห่างไม่น้อย  
กว่า 1 - 2 เมตรหรือ 1 - 2 ช่วงแขน และใช้เวลาพบปะผู้อื่นให้สั้นที่สุด 
● หมั่นล้างมือให้สะอาดอยู่เสมอด้วยน้ำและสบู่ หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่  
https://ddc.moph.go.th/viralpneumonia/situation.php 
 
 
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
