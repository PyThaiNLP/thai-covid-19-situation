   
 
ฉบับที่ 91 วันที่ 3 เมษายน 2563 เวลา 20.00 น. 
1. สถานการณ์ในต่างประเทศ 
มีรายงานผู้ป่วยยืนยันทั่วโลก รวม 201 ประเทศ 2 เขตบริหารพิเศษ 1 นครรัฐ เรือ Diamond Princess  
เรือ Grands Princess และเรือ MS Zaandam ในวันที่ 3 เมษายน จำนวน 1,018,985 ราย มีอาการรุนแรง 37,688 
ราย เสียชีวิต 53,292 ราย โดยประเทศที่มีจำนวนผู้ป่วยยืนยัน 10 อันดับแรก ได้แก่ สหรัฐอเมริกา 245,373 ราย 
อิตาลี 115,242 ราย สเปน 112,065 ราย เยอรมนี 84,794 ราย จีน 82,463 ราย (รวม ฮ่องกง 802 ราย มาเก๊า 41 ราย) 
ฝรั่งเศส 59,105 ราย อิหร่าน 50,468 ราย สหราชอาณาจักร 33,718 ราย สวิสเซอร์แลนด์ 18,827 ราย และ 
ตุรกี 18,135 ราย 
ประเด็นที่น่าสนใจในต่างประเทศ ณ วันที่ 3 เมษายน 2563 
- ประเทศสหรัฐอเมริกา ผู้อำนวยการสถาบันภูมิแพ้และโรคติดต่อแห่งชาติสหรัฐ ได้ทำการทดสอบ
วัคซีนต้านโรคติดเชื้อไวรัสโคโรนา 2019 ในมนุษย์เป็นครั้งแรก ซึ่งดำเนินได้ตามเป้าหมายที่วางไว้และทางรัฐบาล
จะสามารถนำวัคซีนดังกล่าวมาใช้ได้ในอีก 12-18 เดือนข้างหน้า ซึ่งวัคซีนตัวนี้จะเป็นช่วยในการต่อสู้กับการแพร่
ระบาดของโรคติดเชื้อไวรัสโคโรนา 2019 ทั้งนี้ สถาบันสุขภาพแห่งชาติสหรัฐได้ร่วมมือกับบริษัทโมเดอร์นา ซึ่งเป็น
บริษัทในธุรกิจไบโอเทค เพื่อพัฒนาวัคซีนต้านโรคติดเชื้อไวรัสโคโรนา 2019 โดยเริ่มทำการทดลองกับคนเป็นครั้ง
แรกในวันที่ 16 มีนาคมที่ผ่านมา และประธานาธิบดีได้เรียกร้องให้ชาวอเมริกันสวมหน้ากากผ้าหรือผ้าพันคอเมื่อ
อยู่นอกบ้าน 
- ราชอาณาจักรซาอุดิอาระเบีย รัฐบาลได้ประกาศเคอร์ฟิว 24 ชั่วโมง ในนครเมกกะและเมดินา 
โดยมีผลทันทีไปจนกว่าจะมีการประกาศเปลี่ยนแปลงอีกครั้ง ทั้งนี้ ได้มีการใช้มาตรการที่เข้มงวดขึ้น หลังจากที่
ก่อนหน้านี้ได้ประกาศเคอร์ฟิวในเวลา 15.00-06.00 น. อีกทั้งยังมีข้อยกเว้น สำหรับแรงงานที่จำเป็นต้องออกจาก
เคหะสถาน รวมทั้งประชาชนที่ต้องไปซื้ออาหารและเข้ารับการรักษาทางการแพทย์ 
- สาธารณรัฐสิงคโปร์ ศูนย์ดูแลผู้สูงอายุในสิงคโปร์ห้ามบุคคลภายนอกเข้าเยี่ยม เนื่องจากพบการติด
เชื้อไวรัสโคโรนา 2019 ที่ศูนย์ดูแลผู้สูงอายุ หลังจากที่กระทรวงสาธารณสุข ประกาศว่าห้ามบุคคลภายนอกเข้าจนถึง
วันที่ 30 เมษายน และจะปิดโรงเรียนตั้งแต่วันที่ 8 เมษายน และให้สถานที่ทำงานปิดตั้งแต่วันที่ 7 เมษายน 2563 
2. สถานการณ์ภายในประเทศ 
2.1 การคัดกรองตามนิยามการเฝ้าระวังโรคติดเชื้อไวรัสโคโรนา 2019 
การคัดกรองผู้เดินทางเข้า-ออกที่ท่าอากาศยาน คัดกรองเที่ยวบินสะสมตั้งแต่วันที่ 3 มกราคม 2563 ถึงวันที่  
2 เมษายน 2563 รวมทั้งสิ้น 36,412 เที่ยวบิน ผู้เดินทางได้รับการคัดกรองสะสมรวม 4,385,111 ราย พบผู้ป่วยที่มี
อาการเข้าได้ตามนิยามการคัดกรองจำนวน 551 ราย การคัดกรองผู้เดินทางที่ท่าเรือตั้งแต่วันที่ 1 มกราคม 2563 ถึง
วันที่ 2 เมษายน 2563 มียอดการคัดกรองเรือสะสม 1,336 ลำ มีผู้ที่เดินทางได้รับการคัดกรองสะสมรวม 131,248
ราย พบผู้ป่วยที่มีอาการเข้าได้ตามนิยามการคัดกรองจำนวน 2 ราย การคัดกรองผู้เดินทางผ่านด่านพรมแดนทางบก 
ตั้งแต่วันที่ 1 กุมภาพันธ์ 2563 ถึง 2 เมษายน 2563 มีผู้ได้รับการคัดกรองสะสมรวม 1,755,874 ราย และการ 
คัดกรองผู้มาต่ออายุหนังสือเดินทางที่สำนักงานตรวจคนเข้าเมือง แจ้งวัฒนะ ตั้งแต่วันที่ 30 มกราคม 2563 ถึง  
3 เมษายน 2563 ได้ทำการคัดกรองรวมทั้งสิ้น 143,664 ราย รวมพบผู้ป่วยที่มีอาการเข้าได้ตามนิยามการคัดกรองที่
ช่องทางเข้าออกประเทศ จำนวน 553 ราย  
2.2 ผลดำเนินการคัดกรองผู้ป่วยที่มีอาการตามนิยามเฝ้าระวังโรค  
วันที่ 3 เมษายน 2563 ณ เวลา 18.00 น. พบผู้ป่วยที่มีอาการตามนิยามเฝ้าระวังโรครายใหม่ จำนวน 1,216 
ราย รวมยอดผู้ป่วยสะสมทั้งหมด จำนวน 23,669 ราย รายละเอียดตามตารางที่ 1  
   
 
ตาราง 1 ผลดำเนินการคัดกรองผู้ป่วยที่มีอาการตามนิยามเฝ้าระวังโรค 
ประเภทของผู้ป่วย 
จำนวนผู้ป่วย  
สะสม 
ผู้ป่วยที่มีอาการเข้าได้ตามนิยาม 23,669 ราย 
● คัดกรองพบที่สนามบิน (สุวรรณภูมิ (483)  ดอนเมือง (52)    
ภูเก็ต (8) เชียงใหม่ (3) สุราษฎร์ธานี (2) อุบลราชธานี (2)       
อู่ตะเภา (1) 
● คัดกรองที่ท่าเรือ  
    551 ราย 
 
   
     2 ราย 
• เข้ารับการรักษาที่โรงพยาบาลด้วยตนเอง  
    (โรงพยาบาลเอกชน 8,183 ราย โรงพยาบาลรัฐ 14,845 ราย) 
 23,028 ราย  
• รับแจ้งจากโรงแรม ศูนย์เอราวัณ มหาวิทยาลัย มัคคุเทศก์
และอู่ตะเภา 
   88 ราย 
ผู้ป่วยยืนยันสะสม 
• หายป่วยและแพทย์อนุญาตให้ออกจากโรงพยาบาล 
• อยู่ระหว่างการรักษาพยาบาล 
• เสียชีวิต 
ผู้ป่วยยืนยันที่มีอาการรุนแรง 
      1,978 ราย  
        612 ราย 
      1,347 ราย 
       19 ราย 
       23 ราย 
 ขณะนี้พบผู้ป่วยยืนยันโรคติดเชื้อไวรัสโคโรนา 2019 จำนวน 1,978 ราย รักษาหายและแพทย์ให้กลับ
บ้าน 612 ราย ผู้ป่วยยืนยันที่เสียชีวิต 19 ราย 
ผู้ป่วยยืนยันโรคติดเชื้อไวรัสโคโรนา 2019 ที่พบในประเทศไทย มีค่ามัธยฐานของอายุเท่ากับ 34 ปี  
(5 เดือน - 86 ปี) เพศชาย 1,074 ราย เพศหญิง 827 ราย (ชาย:หญิง = 1.30:1)  ไม่ทราบเพศ 77 ราย สัญชาติ
ไทย 1,686 ราย จีน 32 ราย ฝรั่งเศส 21 ราย อังกฤษ 17 ราย อเมริกา 9 ราย ญี่ปุ่น 9 ราย พม่า 7 ราย แคนาดา 
7 ราย เยอรมนี 7 ราย รัสเซีย 7 ราย อิตาลี 6 ราย เดนมาร์ก 5 ราย สวีเดน 5 ราย สวิตเซอร์แลนด์ 4 ราย  
เบลเยี่ยม 4 ราย ปากีสถาน 4 ราย เกาหลีใต้ 3 ราย สิงคโปร์ 3 ราย โปรตุเกส 2 ราย อินโดนีเซีย 2 ราย สเปน 2 
ราย กัมพูชา 2 ราย อินเดีย 2 ราย มาเลเซีย 2 ราย ออสเตรเลีย 2 ราย อุซเบกิสถาน 1 ราย อิหร่าน 1 ราย 
นิวซีแลนด์ 1 ราย ฟิลิปปินส์ 1 ราย ฟินแลนด์ 1 ราย ยูเครน 1 ราย ลาว 1 ราย แอลเบเนีย 1 ราย ไต้หวัน 1 ราย 
เซอร์เบีย 1 ราย เวียดนาม 1 ราย ไลบีเรีย 1 ราย ฮังการี 1 ราย ไม่ทราบ 115 ราย ประวัติโรคประจำตัวที่พบ 
ได้แก่ ความดันโลหิตสูง (14 ราย) ภูมิแพ้ (11 ราย) เบาหวานและความดันโลหิตสูง (9 ราย) หอบหืด (7 ราย) 
เบาหวาน (6 ราย) ความดันโลหิตสูง หัวใจโต และเกาต์ (1 ราย) ปอดอุดกั้นเรื้อรัง (1 ราย) เบาหวานและไขมันใน
เลือดสูง (1 ราย) เบาหวาน ความดันโลหิตสูง และไตวายเรื้อรัง (1 ราย) ไขมันในเลือดสูง (1 ราย) เบาหวาน 
มะเร็งลำไส้ และตับอักเสบ (1 ราย) ความดันโลหิตสูง และเกาต์ (1 ราย) เบาหวานและไตวายเรื้อรัง (1 ราย)    
กลุ่มอาการต้านฟอสโฟลิพิดและไขมันในเลือดสูง (1 ราย) เส้นเลือดสมองตีบ (1 ราย) เส้นเลือดสมองตีบและ
มะเร็งเต้านม (1 ราย) มะเร็งปากมดลูกและติดเชื้อเอชไอวี (1 ราย) ลมชัก (1 ราย) สะเก็ดเงิน (1 ราย) ภาวะ
ซึมเศร้าที่เกิดจากการปรับตัว (1 ราย) มะเร็งต่อมน้ำลาย (1 ราย) ไซนัส (1 ราย) ไทรอยด์ (1 ราย) เกล็ดเลือดต่ำ 
(1 ราย) ไมเกรน (1 ราย) กล้ามเนื้ออ่อนแรง (1 ราย) ไม่มีโรคประจำตัว (1,910 ราย) พบผู้ป่วยจากการคัดกรองที่
   
 
สนามบิน 39 ราย เข้ารักษาในโรงพยาบาลด้วยตนเอง 1,239 ราย จากการติดตามผู้สัมผัส 700 ราย และคัดกรอง
พบในกลุ่มพลเมืองไทยที่รับกลับจากเมืองอู่ฮั่น 1 ราย 
3. มาตรการในประเทศไทย 
• กระทรวงสาธารณสุข เปิดตัว “โรงแรมบาล” 2 แห่งแรกในกรุงเทพมหานคร ซึ่งเป็นโรงแรมที่มี
ความพร้อมและผ่านการประเมินตามเกณฑ์ของกระทรวงสาธารณสุขเข้ามาเป็นสถานพยาบาลพิเศษ (Hospitel) 
รองรับกลุ่มผู้ติดเชื้อที่ไม่มีอาการรุนแรง หลังนอนโรงพยาบาลหลักแล้ว 7 วัน แพทย์ประเมินว่ามีอาการน้อย และ
คนไข้สมัครใจย้ายสถานที่พัก โดยขณะนี้ในพื้นที่กรุงเทพฯ มีโรงแรมที่มีความพร้อมและผ่านการประเมินตาม
เกณฑ์มาตรฐานแล้ว 2 แห่ง ได้แก่ โรงแรมปริ๊นซ์ตัน รับผู้ติดเชื้อมาดูแลแล้ว 50 ราย และโรงแรมเดอะพาลาสโซ 
เครือโรงแรมดิเอมเมอรัล คาดว่าในสัปดาห์หน้าจะมีผู้ป่วยเข้าพักฟื้นที่โรงแรมนี้ รวมแล้วในพื้นที่กรุงเทพฯ มีห้อง
รองรับ 700-800 ห้อง สำหรับค่าใช้จ่ายนั้น ฮอสพิเทลจะถือเป็นส่วนหนึ่งของสถานพยาบาล และคนที่เข้าพักเป็น
ผู้ป่วย ค่าใช้จ่ายในการเข้าพักฟื้นที่นี่จึงสามารถเบิกในอัตราเบิกได้จากกองทุนประกันสุขภาพภาครัฐตามสิทธิ์
ผู้ป่วยได้ สถานที่อีกรูปแบบหนึ่งที่จะให้ภาคโรงแรมเข้าร่วมมือ คือ โรงแรมที่ใช้สังเกตอาการของผู้เข้าข่ายเฝ้าระวัง
สอบสวนโรค หรือ โรงแรมกักตัว (Hotel Isolation) รองรับ 2 กลุ่มเสี่ยง ได้แก่ กลุ่มเสี่ยงที่เจ้าหน้าที่ควบคุมโรค
วินิจฉัยว่าจะต้องเข้ารับการกักตัว และคนที่มีความรับผิดชอบต่อสังคม ที่เห็นว่าตัวเองจะต้องกักตัวหรือแยกตัว 
จนครบ 14 วัน และไม่ต้องการที่จะอยู่ร่วมกับครอบครัวในเวลาดังกล่าว เช่น คนที่เดินทางกลับมาจากต่างประเทศ 
หรืออื่นๆ โดยที่สมัครใจที่จะจ่ายเงินค่าเข้าพักเอง 
• กระทรวงการต่างประเทศ ได้มีการอำนวยความสะดวกและประสานงานส่งชาวเยอรมนี และ
ยุโรป กลับประเทศ จำนวน 223 คน ด้วยความราบรื่น และฝ่ายไทยได้ดำเนินมาตรการคัดกรองผู้โดยสารกลุ่ม
ดังกล่าวอย่างเข้มงวด โดยการตรวจวัดอุณหภูมิร่างกายก่อนเข้าอาคารท่าอากาศยานระหว่างประเทศ จังหวัดภูเก็ต 
• กองทุนให้กู้ยืมเพื่อการศึกษา (กยศ.) ประกาศมาตรการเพื่อช่วยเหลือและบรรเทาความ
เดือดร้อนในการดำรงชีพของผู้กู้ยืมและเพื่อให้ผู้กู้ยืมสามารถวางแผนการจัดการค่าใช้จ่ายระหว่างเดือนที่ยั งคงมี
สถานการณ์ไม่ปกติ มี 8 มาตรการหลัก ได้แก่ ลดเบี้ยปรับจาก 7.5% เหลือ 0.5% ลดจำนวนหักเงินเดือนเหลือ  
10 บาท/คน/เดือน ลดเบี้ยปรับ 80% สำหรับผู้กู้ยืมทุกกลุ่มที่ค้างชำระหนี้ และปิดบัญชีในครั้งเดียว ลดเบี้ยปรับ 
75% พักชำระหนี้ให้แก่ผู้กู้ยืมที่มีบัตรสวัสดิการแห่งรัฐ 2 ปี ผ่อนผันการชำระหนี้ งดการขายทอดตลาด สำหรับ 
ผู้กู้ยืม และ/หรือผู้ค้ำประกัน ที่กองทุนได้ดำเนินการยึดทรัพย์ไว้ทุกรายและชะลอการบังคับคดี สำหรับผู้กู้ยืม 
และ/หรือผู้ค้ำประกันทุกคน 
• สถานเอกอัครราชทูต ณ กรุงกัวลาลัมเปอร์ ประเทศมาเลเซีย ออกประกาศตามที่นายกรัฐมนตรี
ได้สั่งการในการประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรน่า  (ศบค.) มีมติให้
กระทรวงการต่างประเทศดำเนินการชะลอคนต่างชาติและคนไทยที่จะเดินทางเข้าประเทศไทยเริ่มตั้งแต่วันนี้ 
จนถึงวันที่ 15 เมษายน 2563 นั้น ทางสถานเอกอัครราชทูต ขอแจ้งคนไทยให้ชะลอการเดินทางจากมาเลเชียไป
ประเทศไทยในช่วงเวลาดังกล่าว สำหรับผู้ที่ได้รับใบรับรองแพทย์และหนังสือรับรองจากสถานทูตฯ สถานกงสุล
ใหญ่ ณ เมืองโกตาบารู หรือสถานกงสุลใหญ่ ณ เมืองปีนัง แล้วและมีกำหนดเดินทางกลับประเทศไทยในช่วงเวลา
ดังกล่าว ขอให้ชะลอการเดินทางออกไปหลังวันที่ 15 เมษายน 2563 
• มูลนิธิเอสซีจี ได้ทำการส่งมอบนวัตกรรมห้องคัดกรอง และตรวจผู้ที่มี ความเสี่ยง “Modular 
Unit” ให้แก่โรงพยาบาลราชวิถี ประกอบด้วย 2 ส่วน ได้แก่ ห้องคัดกรอง (Modular Screening Unit) รองรับ
ผู้ป่วยได้ครั้งละ 12 ราย และห้องตรวจหาเชื้อ (Modular Swab Unit) ใช้ในการเก็บตัวอย่าง (Swab) จำนวน  
   
 
3 ห้อง เพื่อตรวจหาเชื้อ พร้อมใช้แสงยูวีเข้มข้นสูง ฆ่าเชื้อโรคต่าง ๆ (UV Germicide) ประมาณ 10 นาที หลังการ
ใช้งานห้องทุกครั้ง โดยติดตั้งบริเวณลานจอดรถ บนพื้นที่ราว 300-400 ตารางเมตร เพื่อสร้างความมั่นใจในความ
ปลอดภัยให้แก่ทีมแพทย์ ทั้งการแยกพื้นที่ทีมแพทย์และคนไข้ออกจากกัน มีระบบควบคุมแรงดันและคุณภาพ
อากาศที่เหมาะสม ช่วยลดโอกาสติดเชื้อของบุคลากรทางการแพทย์ และผู้เข้ารับการตรวจหาเชื้อไวรัสโคโรนา 
2019 ได้เป็นอย่างดี นอกจากนี้ ยังส่งมอบห้องน้ำสำเร็จรูป (Modular Bathroom) ให้โรงพยาบาลราชวิถีจำนวน 
12 ห้อง โดยจัดวางแยกพื้นที่สำหรับบุคลากรทางการแพทย์ และผู้ป่วยที่เข้ารับการตรวจคัดกรอง โดยตั้งเป้ามอบ
นวัตกรรม “Modular Unit” ให้ทั้งสิ้น 7 โรงพยาบาล 
• ผู้ว่าราชการจังหวัดภูเก็ตสั่งปิดโรงแรมทั้งจังหวัดชั่วคราว เพื่อสกัดการแพร่ระบาดของโรคติดเชื้อ
ไวรัสโคโรนา 2019 ยกเว้นโรงแรมซึ่งทางราชการใช้เป็นโรงพยาบาลสนาม หรือสถานที่พักเพื่อสังเกตอาการ      
เริ่มตั้งแต่ 4 เมษายน 2563 เป็นต้นไป 
• บีทีเอส ปรับเวลาการให้บริการรถไฟฟ้าบีทีเอส ทั้งสายสุขุมวิทและสายสีลม ถึงเวลา 21.30 น. 
เริ่มตั้งแต่วันที่ 3 เมษายน 2563 เป็นต้นไป 
4. การสื่อสารความเสี่ยงกับประชาชน  
● โรคติดเชื้อไวรัสโคโรนา 2019 ป้องกันได้โดยใช้หลักการป้องกันโรคติดต่อทางเดินหายใจ ได้แก่ 
ล้างมือ สวมหน้ากากอนามัย และไม่คลุกคลีกับผู้ป่วยโรคทางเดินหายใจ 
● หลีกเลี่ยงการเดินทางไปประเทศจีน และประเทศที่มีรายงานการแพร่เชื้อในท้องที่  (Local 
transmission) ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่
ใกล้ชิดผู้ป่วยไอจาม หากเลี่ยงไม่ได้ให้สวมใส่หน้ากากอนามัย 
● ภายใน 14 วัน หลังเดินทางกลับจากประเทศที่มีการรายงานการติดเชื้อไวรัสโคโรนา 2019 
ภายในประเทศ ได้แก่ จีน (รวมฮ่องกงและมาเก๊า) เกาหลีใต้ อิตาลี อิหร่าน ออสเตรีย เบลเยียม มาเลเซีย แคนาดา 
โปรตุเกส บราซิล เช็กเกีย อิสราเอล ออสเตรเลีย เกาะไอร์แลนด์ ปากีสถาน ฟินแลนด์ ตุรกี กรีซ ชิลี ลักเซมเบิร์ก 
โปแลนด์ เอกวาดอร์ ฝรั่งเศส สเปน อเมริกา สวิสเซอร์แลนด์ นอร์เวย์ เดนมาร์ก เนเธอร์แลนด์ สวีเดน อังกฤษ 
เยอรมนี ญี่ปุ่น หากมีไข้ ร่วมกับอาการทางเดินหายใจ ได้แก่ ไอ เจ็บคอ มีน้ำมูก หายใจเหนื่อยหอบ ควรรีบพบ
แพทย์ทันที พร้อมทั้งแจ้งประวัติการเดินทางไปในเมืองของประเทศดังกล่าวข้างต้นร่วมด้วย โดยดูรายละเอียดได้
จาก https://ddc.moph.go.th/viralpneumonia/index.php 
● หลีกเลี่ยงการไปตลาดที่ขายซากสัตว์ป่าหรือที่มีชีวิตและการสัมผัสโดยไม่ใช้ถุงมือ 
● หมั่นล้างมือให้สะอาดอยู่เสมอด้วยน้ำและสบู่  หรือแอลกอฮอล์เจลล้างมือ ไม่นำมือมาสัมผัสตา 
จมูก ปาก โดยไม่จำเป็น 
● ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบ
ทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ 
● รับประทานอาหารปรุงสุกร้อน 
 
สามารถดาวน์โหลดเอกสารที่เกี่ยวข้องกับสถานการณ์โรคติดเชื้อไวรัสโคโรนา 2019 ได้ที่ 
https://ddc.moph.go.th/viralpneumonia/index.php  
ทีมตระหนักรู้สถานการณ์ในภาวะฉุกเฉิน  
กรณีโรคติดเชื้อไวรัสโคโรนา 2019 
กรมควบคุมโรค  กระทรวงสาธารณสุข 
